<?xml version="1.0" encoding="UTF-8"?>
<Churches-Monasteries><property><name>Μονή Γουβερνέτου</name><description>Η Μονή είναι δείγμα ορθόδοξης μοναστηριακής αρχιτεκτονικής. Αποτελείται από ένα τετράπλευρο περίβολο, με το μεγάλο καθολικό στο κέντρο. Το καθολικό ανήκει στον τύπο του τρίκογχου με τρούλλο και πλάγια, διαμερίσματα με πυραμιδωτούς τρούλλους, που επιστέφονται με οβελίσκο. Διαθέτει τράπεζα, μαγειρεία, αποθήκες, φούρνο, κρασαποθήκη, αποθήκη λαδιού και κελλιά. Η σημερινή νεοκλασική μορφή του καθολικού δόθηκε τον περασμένο αιώνα.

Αναστηλωτικές και στερεωτικές εργασίες έχουν πραγματοποιηθεί στη Μονή από την 13η Εφορεία Βυζαντινών Αρχαιοτήτων.</description><latitude>35.5625</latitude><longitude>24.1376</longitude></property><property><name>Παλαιοχριστιανική Βασιλική Αλμυρίδας</name><description/><latitude>35.44961</latitude><longitude>24.19818</longitude></property><property><name>Nαός Μιχαήλ Αρχαγγέλου Αράδενας</name><description>Διαφέρει από στους υπόλοιπους σταυροειδείς με τρούλο ναούς της Κρήτης, διότι ακολουθεί εκφυλισμένες τάσεις της Ελλαδικής Σχολής ως προς την αρχιτεκτονική του. Το εικονογραφικό πρόγραμμα περιλαμβάνει όρθιους αγίους χαμηλά και σκηνές από τον ευαγγελικό κύκλο, το συναξάριο των Αρχαγγέλων, το βίο του Αγίου Νικολάου και τη Δευτέρα παρουσία. Ο τοιχογραφικός διάκοσμος χρονολογείται τις πρώτες δεκαετίες του 14ου αιώνα και μπορεί να αποδοθεί με μεγάλη πιθανότητα στο γνωστό ζωγράφο Μιχαήλ Βενέρη.</description><latitude>35.22396</latitude><longitude>24.06227</longitude></property><property><name>Μονή Αγίου Χαραλάμπου</name><description>Η ιστορία της μονής ξεκινά λίγο πριν το 1821, όταν στην περιοχή αυτή, όπου ήδη βρισκόταν ένας μικρός ναός  αφιερωμένος στον Άγιο Χαράλαμπο, εγκαταστάθηκαν ο μοναχός Γρηγόριος και η Μοναχή Μαγδαληνή. 

Ο μικρός αυτός ναός σύντομα επεκτάθηκε με την οικοδόμηση του βόρειου κλίτους. Λίγο αργότερα τα δύο κλίτη επεκτάθηκαν προς τα δυτικά και κατασκευάστηκαν τα υπόλοιπα κτίσματα της μονής. Για την κατασκευή της πρόσοψης του ναού χρησιμοποιήθηκαν μαρμάρινα αρχιτεκτονικά μέλη από τη βασιλική του Αστράτηγου. Τόσο η δυτική όψη όσο και η εσωτερική διαμόρφωση του Καθολικού, παραπέμπουν στο καθολικό της Μονής του Θεολόγου στον Πρέβελη και τα δύο μνημεία θα πρέπει να αποδοθούν στον ίδιο τεχνίτη. 

Ενδιαφέρον παρουσιάζουν το ξυλόγλυπτο τέμπλο και οι εικόνες του Καθολικού. Ο ικανός αυτός τεχνίτης που εργάστηκε στον Άγιο Χαράλαμπο έχει συμβατικά ονομαστεί καιquot;Ζωγράφος του Φραγκοκάστελλουκαιquot;. Ακολουθεί με  αρκετή δεξιότητα την εικονογραφία, την τεχνική και την τεχνοτροπία της Κρητικής Σχολής σε μια αρκετά προχωρημένη εποχή. Έργα του βρίσκουμε και στη Μονή Πρέβελη. Δυστυχώς κάποιες από τις εικόνες της Μονής  του Αγίου Χαραλάμπου έχουν κλαπεί. Το Καθολικό περιβάλλεται από τοίχο με πολεμίστρες. 

Δυτικά βρίσκεται το διώροφο συγκρότημα κατοικιών των  μοναχών, χαρακτηριστικό δείγμα της τοπικής αρχιτεκτονικής.</description><latitude>35.1814</latitude><longitude>24.23129</longitude></property><property><name>Παλαιοχριστιανική Βασιλική Αγίου Νικήτα</name><description>Η βασιλική χρονολογείται στο δεύτερο μισό του 6ου αιώνα, περίοδο κατά την οποία τα νότια παράλια του νησιού ακμάζουν. Κατά την ανασκαφή της βασιλικής διαπιστώθηκε ότι οι  τοίχοι της σώζονται σε αρκετό ύψος κάτω από την επιφάνεια, γεγονός που δείχνει ότι ο ναός εγκαταλείφθηκε και παρήκμασε σταδιακά γύρω στα μέσα του 7ου αιώνα, εποχή κατά την οποία ξεκινούν οι αραβικές επιδρομές.

Όπως διαπιστώνεται, αρχιτεκτονικά μέλη από τη βασιλική χρησιμοποιήθηκαν για την οικοδόμηση του φρουρίου.  Η βασιλική του Αγίου Νικήτα είναι τρίκλιτη, συνολικού μήκους περίπου 26μ. Ανατολικά απολήγει σε ημικυκλική  αψίδα και νότια σε νάρθηκα. Το ανατολικό τμήμα του νότιου κλίτους δεν έχει ανασκαφεί, ενώ ένα μεγάλο τμήμα του έχει καταστραφεί. Το ιερό βήμα καταλαμβάνει το ανατολικό τμήμα του μεσαίου κλίτους. 

Επικοινωνούσε με  μικρά ορθογώνια παστοφόρια, από τα οποία σώζεται μόνο το βόρειο. Το μεσαίο κλίτος ορίζεται από πολύ χαμηλούς κτιστούς στηλοβάτες, οι οποίοι διακόπτονται σε απόσταση περίπου 3,50 μ. από το δυτικό τοίχο του ναού. Αυτό οδηγεί στο συμπέρασμα ότι ίσως εκεί να υπήρχε ένα είδος  εσωνάρθηκα. Το δάπεδο της βασιλικής καλυπτόταν από ψηφιδωτό, το οποίο διατηρείται στο μεγαλύτερο μέρος του σε πολύ καλή κατάσταση. Έχει καταστραφεί μόνο στο ανατολικό μέρος του νότιου κλίτους και στο χώρο του ιερού. 

Στο δάπεδο κυριαρχεί ο γεωμετρικός διάκοσμος, αλλά και παραστάσεις με ζώα, όπως η παράσταση του τράγου ανάμεσα σε βλαστούς στο βόρειο κλίτος. Τα σχέδια του δαπέδου της βασιλικής του Αγίου Νικήτα συνθέτουν ένα  ενδιαφέρον σύνολο που διαφοροποιείται από την καθιερωμένη παράσταση των ψηφιδωτών της Κρήτης, το οποίο όμως τεχνοτροπικά δεν ξεφεύγει από τα επαρχιακά έργα των μέσων του 6ου αιώνα. Στο χώρο του ιερού βήματος της βασιλικής είναι χτισμένος ο μονόχωρος ναός του Αγίου Νικήτα. 

Για την  κατασκευή του έχουν χρησιμοποιηθεί αρχιτεκτονικά μέλη από τη βασιλική, όπως οι δύο μαρμάρινοι κίονες που έχουν εντοιχιστεί στο μέσο των πλάγιων τοίχων. Ως δάπεδο του ναού χρησιμοποιήθηκε το αρχικό ψηφιδωτό. Ο  ναός έφερε τοιχογραφικό διάκοσμο, ο οποίος σήμερα κατά το μεγαλύτερο μέρος του είναι καλυμμένος ή εντελώς κατεστραμμένος. Μπορεί όμως κάποιος να διακρίνει ίχνη από την Κοίμηση της Θεοτόκου στο βόρειο τοίχο και την Ανάληψη στην καμάρα του Ιερού. Σύμφωνα με τις τοιχογραφίες ο ναός χρονολογείται στο δεύτερο μισό του 13ου αιώνα.</description><latitude>35.1814</latitude><longitude>24.23129</longitude></property><property><name>Ναός Ζωοδόχου Πηγής</name><description>Κτίστηκε περί το 1030, στα πλαίσια μιας έντονης δραστηριότητας του οσίου στο χώρο της δυτικής Κρήτης. Ανήκει στον αρχιτεκτονικό τύπο του σταυροειδούς εγγεγραμμένου με τρούλο με έντονα προεξέχουσες τις πλάγιες κεραίες του σταυρού. Οι επιφάνειες διαμορφώνονται πλαστικά με διπλά τυφλά αψιδώματα, χρησιμοποιείται η τεχνική της κρυμμένης πλίνθου και της εγχάραξης στο κονίαμα ψευδοτοιχοποιίας. Η αψίδα είναι πεντάπλευρη και κοσμείται από κόγχες και τυφλά αψιδώματα, ενώ το τρίλοβο παράθυρο περιβάλλεται από κτιστούς ημικιονίσκους.
Σε εποχή κοντινή με την ανέγερση του ναού προστέθηκε στο δυτικό μέρος του ναού τριμερής νάρθηκας. Τα πλάγια μέρη του νάρθηκα καλύπτονται από σταυροθόλια και το μεσαίο από υπερυψωμένο φουρνικό. Κατά το 14ο  αιώνα το νοτιονατολικό σταυροθόλιο κατέρρευσε και ανακατασκευάστηκε στη θέση του ημικυλινδρική καμάρα στηριγμένη σε κτιστό πεσσό. Στο 15ο αιώνα μπορεί να χρονολογηθεί η ανακατασκευή του νοτιοδυτικού θυρώματος του ναού με οξυκόρυφο τόξο. 

Τις επιφάνειες εσωτερικά καλύπτει τοιχογραφικός διάκοσμος σε δυο στρώματα. Το αρχικό στρώμα, που χρονολογείται στον 11ο αιώνα, αποκαλύφθηκε πρόσφατα κατά τις εργασίες συντήρησης στο βορειοανατολικό  γωνιαίο διαμέρισμα. Αν και η κατάσταση διατήρησης δεν είναι πολύ καλή, πρόκειται για έργο ενός πολύ ικανού τεχνίτη. Εικονίζονται μορφές όρθιων, μετωπικών ιαματικών αγίων στους τοίχους και στηθαίων στο σταυροθόλιο.
Το δεύτερο στρώμα περιλαμβάνει την Παναγία Πλατυτέρα στην αψίδα, μορφές ολόσωμων και στηθαίων αγίων, σκηνές του ευαγγελικού κύκλου. Μεταξύ των σκηνών στη θέση του μεταγενέστερου, κτιστού τέμπλου,  παριστάνεται ο Ιωάννης ο Ξένος ανάμεσα σε μαθητές του.
Πρόκειται για έργο επίσης ικανού ζωγράφου του α΄ μισού του 14ου αιώνα, που εκφράζει ακαδημαϊκές, αλλά και λαϊκότερες τάσεις. Εξωτερικά στο υστερογοτθικό  θύρωμα και το ανακουφιστικό τόξο, που ανακατασκευάστηκαν κατά το 15ο αιώνα στο νοτιοδυτκό τυφλό αψίδωμα, σώζονται λίγες παραστάσεις ιεραρχών και μοναχών -μεταξύ των οποίων πιθανώς και ο Ξένος- και της Παναγίας ως Ζωοδόχου Πηγής από ένα τρίτο στρώμα ζωγραφικής. Ο ναός σωζόταν σε προχωρημένη κατάσταση ερειπίου και αναστηλώθηκε αρχικά πρόχειρα από τους κατοίκους και στη συνέχεια, περί το 1950, από τον ακαδημαϊκό Α. Ορλάνδο.
Πρόσφατα πραγματοποιήθηκαν εκτεταμένες εργασίες αποκατάστασης του ναού και συντήρησης του τοιχογραφικού διακόσμου. Κατά τις εργασίες υποθεμελίωσης πραγματοποιήθηκε ανασκαφή στο εσωτερικό και  εξωτερικά περιμετρικά του ναού, όπου αποκαλύφθηκε ένα μεσοβυζαντινό νεκροταφείο με χρήση από τον 11ο μέχρι τον 19ο αιώνα. Επίσης ανακατασκευάστηκε ο τρούλος με βάση τον αρχιτεκτονικό διάκοσμο της αψίδας και τον ανάλογο τρούλο του ναού του Αγίου Δημητρίου στον Άγιο Δημήτριο Ρεθύμνου.</description><latitude>35.4573</latitude><longitude>23.9124</longitude></property><property><name>Άγιος Γεώργιος Μήθυμνας Κισσάμου</name><description>Ένα μέρος των τοίχων του λουτρού είναι ενσωματωμένο στην τοιχοποιία του ναού.καιnbsp;Ο ναός σωζόταν σε κακή κατάσταση και ο τοιχογραφικός διάκοσμος ήταν καλυμμένος από ασβέστη. Στα πλαίσια του ΠΕΠ Κρήτης πραγματοποιήθηκαν εργασίες στερέωσης και αποκατάστασης του ναού, διαμόρφωσης του χώρου, αποκάλυψης και συντήρησης του τοιχογραφικού διακόσμου.

Ο διάκοσμος σώζεται αποσπασματικά και είναι έργο καλής ποιότητας του α΄ μισού του 15ου αιώνα. Ιδιαίτερο εικονογραφικό ενδιαφέρον παρουσιάζει η απεικόνιση της Αγίας Τριάδας στο ανατολικό τύμπανο με τη μορφή του τριπρόσωπου και αντί του Eυαγγελισμού της Θεοτόκου, της παράστασης του οσίου Παχωμίου με τον άγγελο, που φέρει το μοναχικό σχήμα.</description><latitude>35.4501</latitude><longitude>23.7004</longitude></property><property><name>Ναός Αγίου Γεωργίου (Γεωργιούπολη)</name><description>Αργότερα η ξύλινη στέγη αντικαταστάθηκε από οξυκόρυφες καμάρες με σφενδόνια στα κύρια κλίτη και ημικυλινδρικές στα δευτερεύοντα. Στα τέλη του 19ου αιώνα οι εσωτερικές τοξοστοιχίες, που χώριζαν τα κλίτη και ο νότιος τοίχος της αρχικής βασιλικής, αντικαταστάθηκαν από μεγάλα τόξα για την ενοποίηση του χώρου του κυρίως ναού, ενώ κατεδαφίστηκε ο νάρθηκας και προστέθηκε δυτικά κατάκοσμο, τρίλοβο καμπαναριό. Οι γωνίες ενισχύθηκαν από λαξευτούς πεσσούς. Αργότερα διανοίχτηκαν δυο μεγάλα παράθυρα στο νότιο και το βόρειο τοίχο. 

Εσωτερικά αποκαλύφθηκε από τις εργασίες της 13ης ΕΒΑ κάτω από τα ασβεστοκονιάματα, αποσπασματικά διατηρημένος τοιχογραφικός διάκοσμος, που χρονολογείται σε τρεις περιόδους.
Διαπιστώθηκε ότι αρχικά  τοιχογραφήθηκαν με την τεχνική της νωπογραφίας οι επιφάνειες της τρίκλιτης βασιλικής με ολόσωμους αγίους χαμηλά και ευαγγελικές σκηνές στα ανώτερα μέρη. Σε ιδιαίτερα καλή κατάσταση διατηρείται η παράσταση της Κοινωνίας των Αποστόλων σε δυο σκηνές πάνω από τους συλλειτουργούντες ιεράρχες και το Μελισμό της κεντρικής κόγχης. Στο τεταρτοσφαίριο εικονίζεται υπερμεγέθης, στηθαίος ο Χριστός Φωτοδότης με την Παναγία και τον Ιωάννη Πρόδρομο σε δέηση, σε μικρότερη κλίμακα.
καιnbsp;
Το πρώτο στρώμα ζωγραφικής, στο οποίο αναγνωρίζονται δυο ζωγράφοι, χρονολογείται περί τα τέλη του 12ου αιώνα και αποτελεί ένα εξαίρετο έργο της όψιμης κομνήνειας παράδοσης, που είχε επικρατήσει και στην Κρήτη. Ιδιαίτερη σημασία έχει το γεγονός ότι, παρά τη χρήση της γραμμής στη σχεδίαση, διακρίνεται μια έντονη πλαστικότητα στην απόδοση των όγκων και μια διαφάνεια των χρωμάτων. 

Το δεύτερο στρώμα επεκτείνεται στο κλίτος του Χριστού και στις επιφάνειες του τοξωτού ανοίγματος, που δημιουργήθηκε στο πάχος της τοιχοποιίας του ιερού και κατέστρεψε μέρος του αρχικού διακόσμου. Στην ίδια επέμβαση οφείλεται πιθανώς η μετατροπή του αρχικού νότιου κλίτους σε θολοσκέπαστο και η τοιχογράφησή του. Στο τεταρτοσφαίριο της κόγχης εικονίζεται και πάλι υπερμεγέθης, στηθαίος ο Παντοκράτορας και στον κύλινδρο συλλετουργούντες ιεράρχες.
Το αρχικό στρώμα έχει σφυροκοπηθεί και καλυφθεί από νεώτερο. Στο άνοιγμα μεταξύ των δυο ναών σώζονται οι εξαίρετες μορφές των αγίων Στεφάνου και Γερμανού, που διακρίνονται για την  έντονη ζωγραφικότητα στην απόδοση των προσώπων, αντίθετα με τα επίπεδα σώματα. Στο αέτωμα του δυτικού τοίχου διατηρείται αποσπασματικά η παράσταση της Σταύρωσης με τη νεανική μορφή του Ιωάννη του Θεολόγου
δίπλα στον Εκατόνταρχο. 

Ο αρχικός διάκοσμος του κλίτους του Χριστού χρονολογείται γύρω στην τρίτη δεκαετία του 13ου αιώνα, ενώ αργότερα επικαλύφθηκε εν μέρει από ένα επόμενο στρώμα ζωγραφικής. Η παράσταση της Δέησης στην κόγχη του Αγίου Γεωργίου, αντικαταστάθηκε επίσης από νεώτερη των αρχών του 14ου αιώνα. Ως προς την αρχιτεκτονική του ο αρχικός ναός του Αγίου Γεωργίου αποτελεί ένα δείγμα της εξέλιξης της  μεσοβυζαντινής αρχιτεκτονικής στην Κρήτη με απλοποίηση των στοιχείων σε ένα λαϊκό επίπεδο. 

Ο αρχικός διάκοσμος επιβεβαιώνει το γεγονός ότι η Κρήτη κατά τη Μεσοβυζαντινή Περίοδο ήταν μια σημαντική από καλλιτεχνικής απόψεως επαρχία, στην οποία φτάνουν υψηλής ποιότητας επιδράσεις από την πρωτεύουσα και συνεχίζονται μέχρι περίπου τα μέσα του 13ου αιώνα.</description><latitude>35.3054</latitude><longitude>24.2929</longitude></property><property><name>Ναός Αγίου Νικολάου</name><description>Κατά το διάστημα 1230-36 οι ντόπιοι επαναστάτες υπό την ηγεσία ντόπιων καιquot;αρχοντορωμαίωνκαιquot; με τη συνεπικουρία των στρατευμάτων της αυτοκρατορίας της Νίκαιας Ιωάννη  Βατάτζη, εγκαταστάθηκαν στο φρούριο. Αναχώρησαν μετά από συνθήκη από το λιμάνι της Σούδας. Την εποχή εκείνη έγιναν εκτεταμένες επεμβάσεις στο ναό και η τοιχογράφησή του, σύμφωνα με το μελετητή του Μ. Μπορμπουδάκη.
Ο ναός χτίστηκε περί τον 11ο αιώνα ως μονόχωρος, καμαροσκέπαστος, πιθανώς με τρουλοκαμάρα, όπως προκύπτει από τα αρχικά παράθυρα στα πλευρικά τυφλά αψιδώματα. Αρχαϊκά στοιχεία όπως η μεγάλη ημικυλινδρική αψία με το ισοϋψές τρίλοβο παράθυρο, η χρήση ζωνών από πλίνθο, σε συνδυασμό με κοινή τοιχοποιία, συνυπάρχουν με σύγχρονα, όπως η πλαστική διαμόρφωση των όψεων με τυφλά αψιδώματα, που φτάνουν από την πρωτεύουσα μετά την απελευθέρωση της Κρήτης από τους άραβες.
Κατά τον 13ο αιώνα ο ναός υπέστη εκτεταμένες μετατροπές, όπως η υπερύψωση των πλαγίων κεραιών, η απόδοση στη στέγαση σταυροειδούς μορφής και η προσθήκη ενός εξαιρετικά ραδινού τρούλου. Στις αρχές του 20ού αιώνα  κατεδαφίστηκε ο δυτικός τοίχος και προστέθηκε μονόχωρη επέκταση.Την ίδια εποχή ο ναός διακοσμήθηκε με λαμπρό διάκοσμο, που σώζεται σε μεγάλη έκταση. Στο τεταρτοσφαίριο της κόγχης του ιερού εικονίζεται η Παναγία ένθρονη ανάμεσα σε δυο σεβίζοντες αγγέλους, η κοινωνία των  Αποστόλων σε δυο σκηνές και χαμηλά συλλειτουργούντες ιεράρχες και ο Μελισμός. Τον τρούλο καταλαμβάνει ο Χριστός Αντιφωνητής με τους τέσσερις σεβίζοντες αρχαγγέλους, προφήτες στο τύμπανο και ευαγγελιστές στακαιnbsp;σφαιρικά τρίγωνα. 

Το ανατολικό τμήμα της ημικυλινδρικής καμάρας καταλαμβάνει μνημειακή παράσταση της Ανάληψης και το δυτικό η Πεντηκοστή. Στους ανατολικούς πεσούς, που φαίνεται ότι έπαιζαν το ρόλο τέμπλου εικονίζονται ο Χριστός Αντιφωνητής, η Παναγία Βλαχερνίτισσα, ο Άγιος Νικόλαος επίσκοπος Μύρων ο Άγιος Νικόλαος ο Ομολογητής από την Κυδωνία, στον οποίο φαίνεται ότι ήταν αφιερωμένος ο ναός. Χαμηλάκαιnbsp;εικονίζονται ολόσωμοι άγιοι με έμφαση στους ιεράρχες ανατολικά και οσίους και ομολογητές δυτικά. Τις υπόλοιπες επιφάνειες καταλαμβάνουν παραστάσεις από τρεις εικονογραφικούς κύκλους, το θεομητορικό με έμφαση στη νεότητα της Θεοτόκου, τον εξαιρετικά αναπτυγμένο ευαγγελικό και το βίο του Αγίου Νικολάου Μύρων, δεδομένου ότι δε φαίνεται να υπήρχε εικονογραφικός κύκλος του Νικολάου του Ομολογητή.
Στις τοιχογραφίες του ναού των Κυριακοσελίων έχει χρησιμοποιηθεί η τεχνική της νωπογραφίας και πολυτελή χρώματα, όπως το καιquot;μπλε της Αιγύπτουκαιquot;. Σε πολλά σημεία, ιδίως σε πρόσωπα, όπου έχει χρησιμοποιηθεί και η ξηρο-γραφία, διακρίνονται οι γρήγορες γραμμές του προσχεδίου. Εικονογραφικά ακολουθείται η παράδοση του 12ου αιώνα και διακρίνονται σχέσεις με άλλα κρητικά μνημεία, όπως ο κοντινός ναός του Αγίου Γεωργίου στον Κουρνά. Τεχνοτροπικά αναγνωρίζονται περισσότεροι από ένας ζωγράφοι.
Σε γενικές γραμμές στο πλάσιμο των όγκων ακολουθούνται διαδικασίες της κομνήνειας παράδοσης με υποχώρηση της γραμμικότητας και της τυποποίησης σε μια πρώιμη εμφάνιση των τάσεων, που θα επικρατήσουν στην περίοδο των Παλαιολόγων.καιnbsp;Εξαιρετική ποιότητα διακρίνεται και στην απόδοση των μορφών, έργων ενός εξαιρετικής ικανότητας ζωγράφου. Έχουν χρονολογηθεί στην τέταρτη δεκαετία του 13ου αιώνα.</description><latitude>35.4048</latitude><longitude>24.1025</longitude></property><property><name>Μονή Παζινού</name><description>Παλαιότερα είχαν πραγματοποιηθεί εργασίες από την υπηρεσία μας στη βόρεια πλευρά: στο ναό, το ηγουμενείο και ελαιουργείο. Σήμερα το ενδιαφέρον της υπηρεσίας μας επικεντρώνεται στην περίκλειστη στοά με τα κελιά των μοναχών (chiostro).
Ειδικότερα στα νότια του συγκροτήματος υπάρχει μεγάλο αίθριο με δύο πηγάδια, στα οποία οδηγούνταν τα όμβρια των δωμάτων. Το αίθριο είναι υπερυψωμένο σε σχέση με τη στοά που το περιβάλλει. Η στοά της βόρειας, δυτικής και νότιας πλευράς του αιθρίου, καλύπτεται με θόλους που στηρίζονται στα κελιά και σε μικρές τοξοστοιχίες προς την πλευρά του αιθρίου. Περιμετρικά της στοάς διατάσσονται τα κελιά, το μαγειρείο και η τράπεζα.

Μεγάλο μέρος των λίθινων στοιχείων της στοάς και των κελιών έχουν αποσαθρωθεί. Τα δάπεδα είναι όλα χωμάτινα. Τα επιχρίσματα είναι αποσαθρωμένα, ενώ δεν υπάρχουν ηλεκτρικές εγκαταστάσεις. Τέλος τα κουφώματα των ανοιγμάτων των κελιών, όπου αυτά υπάρχουν, έχουν φθαρεί ανεπανόρθωτα.</description><latitude>35.5227</latitude><longitude>24.1307</longitude></property><property><name>Παλαιοχριστιανική Βασιλική Πανόρμου</name><description>Η βασιλική χρονολογείται στον 5ο αιώνα, φαίνεται όμως να έχει άλλες δύο τουλάχιστον κατασκευαστικές περιόδους, μία στα μέσα του 6ου αιώνα και μια τρίτη στα τέλη του ίδιου αιώνα. Καταστράφηκε βίαια, πιθανόν λόγω των αραβικών επιδρομών του 7ου αιώνα, όπως συμβαίνει και με άλλες βασιλικές την εποχή αυτή στην Κρήτη. Ωστόσο η εύρεση νομισμάτων του Λέοντα ΣΤ' (886-912), καθώς και η χρήση μικρογράμματης γραφής σεκαιnbsp;επιγραφές πάνω σε πεσσούς και θωράκια, δηλώνουν τη χρήση του χώρου τουλάχιστον έως τον 9ο αιώνα.
Ο ναός ανεσκάφη από τους Κ. Καλοκύρη και Ν. Πλάτωνα μεταξύ του 1947-1955. Σύμφωνα με τους ανασκαφείς αποτελούσε την έδρα της επισκοπής Ελευθέρνης, η οποία μεταφέρθηκε μετά την καταστροφή της αρχαίας πόλης στο Πάνορμο.  Πρόκειται για μια τρίκλιτη ξυλόστεγη βασιλική με εγκάρσιο κλίτος, συνολικού μήκους 54 μ. και μέγιστου πλάτους 23 μ. Δυτικά έχει νάρθηκα και αίθριο, στο κέντρο του οποίου υπάρχει μεγάλη δεξαμενή και βόρεια και δυτικά προσκτίσματα. Ανατολικά απολήγει σε ημικυκλική αψίδα, που εσωτερικά διατηρεί ίχνη συνθρόνου. Στο νότιο παστοφόριο υπάρχει μεταγενέστερη κτιστή κατασκευή, η οποία θεωρείται κολυμβήθρα. Στο βόρειο παστοφόριο βρέθηκε επιμελημένη ταφή, που σύμφωνα με την επιγραφή ανήκε στον ψάλτη Θεόδωρο. 

Τα τρία κλίτη του ναού χωρίζονταν μεταξύ τους με υψηλούς στυλοβάτες που έφεραν κίονες με κορινθιακού τύπου κιονόκρανα του 5ου - 6ου αιώνα. Πάνω τους στηρίζονταν οι ιωνικού τύπου κίονες του υπερώου. Τα δάπεδα των κλιτών ήταν πλακόστρωτα στο βόρειο και κεντρικό κλίτος και από συμπιλιτό χώμα στο νότιο.
Σχετικά με τα προσκτίσματα στα βόρεια και δυτικά η χρήση τους δεν είναι αρκετά ξεκάθαρη. Ταυτίζονται είτε με το χώρο του διακονικού, είτε με ένα πρώιμο βαπτιστήριο, το οποίο χρησιμοποιήθηκε πριν την κατασκευή τηςκαιnbsp;κολυμβήθρας στο νότιο παστοφόριο.  Από τα ευρήματα της ανασκαφής πρέπει να αναφέρουμε τα αξιόλογα μαρμάρινα και πώρινα αρχιτεκτονικά μέλη, όπως κίονες, κιονόκρανα, θωράκια κτλ. Βρέθηκαν ακόμα νομίσματα, μεγάλη ποσότητα κεραμικής και τεμάχια από γυάλινες κανδήλες.</description><latitude>35.4183</latitude><longitude>24.6907</longitude></property><property><name>Ιερά Πατριαρχική και Σταυροπηγιακή Μονή Αρκαδίου</name><description>Σύμφωνα με την παράδοση την Ι.Μ. Αρκαδίου θεμελίωσε ο Αυτοκράτορας του Βυζαντίου Ηράκλειος ενώ η ανοικοδόμησή της έγινε από τον αυτοκράτορα Αρκάδιο τον 5ο αι. μ.Χ. από τον οποίο πήρε και τον όνομά του το μοναστήρι. Η επιστημονική ωστόσο άποψη υποστηρίζει ότι τόσο ή ίδρυση όσο και η ονοματοθεσία του μοναστηριού θα πρέπει να οφείλονται σε κάποιον μοναχό Αρκάδιο.
Σύμφωνα με τις επιγραφικές μαρτυρίες ο δίκλιτος ναός στο κέντρο της μονής ανηγέρθη το 1587 και αφιερώθηκε στον Άγιο Κωνσταντίνο και τη Μεταμόρφωση του Σωτήρος. Ο ναός αυτός δεν ήταν ο πρώτος αλλά αποτελεί ανακαίνιση ενός προηγούμενου που σύμφωνα με επιγραφή κτίστηκε το 14ο αιώνα. Το καθολικό είναι τοποθετημένο στο κέντρο της τετραγωνικής κάτοψης του συγκροτήματος περιμετρικά του οποίου αναπτύσσονται τα κελιά και οι βοηθητικοί χώροι του Μοναστηριού.
Το γεγονός που χωρίς αμφιβολία έγινε η αιτία να καθιερωθεί η Μονή Αρκαδίου ως ιστορικό σύμβολο εθελοθυσίας και ελευθερίας, ήταν η επανάσταση του 1866-1869 και πιο συγκεκριμένα η εθελοθυσία των πολιορκημένων που προτίμησαν να πεθάνουν παρά να παραδοθούν στους Τούρκους. Το γενναίο χέρι του Κωστή Γιαμπουδάκη από το χωριό Άδελε δε δίστασε να βάλει φωτιά στην πυριτιδαποθήκη όπου ήταν συγκεντρωμένοι οι πολιορκημένοι και να ανατινάξει ολόκληρο το Μοναστήρι μετατρέποντάς το σε αιώνιο σύμβολο ανδρείας και ελευθερίας.
Το Ιερό λάβαρο της επανάστασης καθώς και άλλα κειμήλια της μονής, όπως εκκλησιαστικά σκεύη, χρυσοκέντητα άμφια και όπλα φυλάσσονται στο μουσείο του μοναστηριού.
Σύμφωνα με επιγραφή που σώζεται στη βάση του κωδωνοστασίου στην πρόσοψη, ο ναός οικοδομήθηκε το 1587, αποτελεί δηλαδή έργο της εποχής της ενετικής κυριαρχίας στην Κρήτη. Το γεγονός αυτό δικαιολογεί την πληθώρα στοιχείων της αναγεννησιακής αρχιτεκτονικής τα οποία με την πρώτη ματιά μπορεί να διαπιστώσει ο επισκέπτης.
Η εντυπωσιακή πρόσοψη του ναού είναι διηρημένη σε δύο ζώνες. Στην κάτω ζώνη υπάρχουν τέσσερα ζεύγη ημικιόνων γοτθικού χαρακτήρα με ρωμαϊκές επιδράσεις. Πάνω από τα κορινθιακά επίκρανα των ημικιόνων αναπτύσσεται κορινθιακός θριγκός και ανάμεσά τους τρία ημικυκλικά τόξα στηριζόμενα σε παραστάδες. Τα δύο ακριανά τόξα περιλαμβάνουν στο εσωτερικό τους κυκλικό άνοιγμα με ανθεμωτό διάκοσμο περιμετρικά.
Η δεύτερη ζώνη της πρόσοψης, αυτή που αναπτύσσεται πάνω από τον κορινθιακό θριγκό, περιλαμβάνει σειρά κυματίων και ελλειψοειδή ανοίγματα, ακριβώς πάνω από τα κυκλικά ανοίγματα της κάτω ζώνης. Στο κέντρο του ανώτερου τμήματος της πρόσοψης ορθώνεται το κωδονοστάσιο, ενώ στα άκρα δύο διακοσμητικοί οβελίσκοι γοτθικής έμπνευσης.
Το εντυπωσιακό στην πρόσοψη αυτή είναι ο αρμονικός συνδυασμός αρχιτεκτονικών στοιχείων όπως γοτθικά τόξα και οβελίσκοι, αναγεννησιακά ανθέμια, κορινθιακά κυμάτια της όψιμης αναγέννησης και μπαρόκ σπείρες που μαρτυρούν τη σχέση του αρχιτέκτονα του Αρκαδιού με τους αρχιτέκτονες της αναγέννησης και μάλιστα με το έργο των Sebastiano Serlio και Andrea Palladio.</description><latitude>35.3106</latitude><longitude>24.6301</longitude></property><property><name>Μονή Πρέβελη</name><description>Σύμφωνα με την παράδοση το όνομα του μοναστηριού που καθιερώθηκε μετά το 17ο αιώνα προέρχεται είτε από κάποιον κάτοικο του χωριού Πρεβελιανά Ηρακλείου που μετά από φόνο που διέπραξε κατέφυγε σ΄ αυτή την περιοχή, είτε θα πρέπει να ήταν το όνομα κάποιου ανακαινιστή της Μονής.
Στον κεντρικό περίβολο του Μοναστηριού δεσπόζει ο δίκλιτος ναός του Αγίου Ιωάννου του Θεολόγου και του Ευαγγελισμού. Δυτικά και Νότια αυτού αναπτύσσονται τα κελιά και το ηγουμενείο. Ο ναός είναι σύγχρονος και χτίστηκε πάνω σε παλαιότερο βυζαντινό ναό. Σε χαμηλότερο επίπεδο βρίσκεται η κρήνη με χρονολογία 1701 στην επιγραφή της, και το Μουσείο της Μονής που περιλαμβάνει άμφια, εκκλησιαστικά αντικείμενα και εικόνες.</description><latitude>35.15774</latitude><longitude>24.45642</longitude></property><property><name>Μονή Αρσανίου</name><description>Σύμφωνα με άλλη άποψη το όνομα προέρχεται από κάποια Αρσινόη που αφιέρωσε την περιουσία της για να χτιστεί το μοναστήρι. Ο σταυροειδής με τρούλο ναός που βλέπει σήμερα ο επισκέπτης οικοδομήθηκε το 1888 και είναι αφιερωμένος στον Άγιο Γεώργιο. Πρόκειται για τον δεύτερο ναό που ανηγέρθη στη θέση του παλαιότερου που είχε εγκαινιαστεί το 1600.  Το μοναστήρι ανακαινίστηκε το 1970 και το καθολικό τοιχογραφήθηκε γύρω στο 1988/90. Διαθέτει μουσείο και συνεδριακό κέντρο.</description><latitude>35.15774</latitude><longitude>24.45642</longitude></property><property><name>Μονή Αγίας Ειρήνης</name><description>Ωστόσο κάποια στιγμή καταστράφηκε και στη συνέχεια εγκαταλείφθηκε ολοσχερώς και ερημώθηκε. Η αναστήλωσή του ξεκίνησε το 1989 και από τότε οι μοναχές με την έντονη δραστηριότητά τους του έχουν ξαναδώσει ζωή. 

Το μοναστήρι λειτουργεί σήμερα και ως πυρήνας προστασίας και διαφύλαξης της λαϊκής μας παράδοσης στον τομέα της χειροτεχνίας και ιδιαίτερα της υφαντικής και της κεντητικής, μια και μέσα σ΄ αυτό λειτουργεί έκθεση εργοχείρων που παράγουν οι ίδιες οι μοναχές.καιnbsp;</description><latitude>35.3355</latitude><longitude>24.4961</longitude></property><property><name>Μονή Χαλεβή</name><description>Ο μεγάλος μονόκλιτος ναός είναι αφιερωμένος στην Παναγία και φέρει στο υπέρθυρο τη χρονολογία 1864. Πάντως το μοναστήρι θα πρέπει να υπήρχε από τον 16ο ή 17ο αιώνα. Εκτός από τον ναό τα υπόλοιπα κτίσματα της μονής είναι ερειπωμένα και φυσικά η μονή είναι έρημη. Από το 1991 έχει προσαρτηθεί στη Μονή Αγίας Ειρήνης.</description><latitude>35.3270</latitude><longitude>24.5105</longitude></property><property><name>Μονή Μπαλί</name><description>Σύμφωνα με επιγραφικές μαρτυρίες το μοναστήρι οικοδομήθηκε το 17ο αι., χωρίς αυτό να σημαίνει ότι δεν υπήρχε παλαιότερο στη θέση του. Το καθολικό της μονής είναι αφιερωμένο στον Άγιο Ιωάννη και εντυπωσιάζει η πρόσοψή του που παρουσιάζει έντονα στοιχεία αναγεννησιακής αρχιτεκτονικής.
Η μονή Ατάλης, λόγω της θέσης της και της γειτνίασής της με τον όρμο Μπαλί, διαδραμάτισε σημαντικό ρόλο στην επανάσταση του 1821. Αργότερα ερημώθηκε και άρχισε να ξαναποκτάει ζωή μετά το 1982, οπότε και αναστηλώθηκε.</description><latitude>35.4143</latitude><longitude>24.7825</longitude></property><property><name>Μονή Προφήτου Ηλία Ρουστίκων</name><description>Το Μοναστήρι του Προφήτη Ηλία με την ομώνυμη βυζαντινή εκκλησία του Προφήτη Ηλία, της Αγίας Τριάδας και της Αγίας Ζώνης είναι μια τρίκλιτη βασιλική με κυλινδρικό θόλο, έχει ένα καμπαναριό με δύο καμπάνες και μια επιγραφή του 1637. Το μοναστήρι είχε γίνει κέντρο των επαναστατών εναντίον των Τούρκων και γι΄ αυτό καταστράφηκε από αυτούς το 1821.

Το αρχιτεκτονικό σχέδιο του σημερινού Καθολικού προσαρμόζεται προς το γνωστό τύπο της τρίκλιτης βασιλικής, η οποία όμως έχει ένα τρούλο και μία μόνο αψίδα Ιερού. Στο μεγαλύτερο μέρος του ο Ναός είναι κτισμένος με πελεκητές ασβεστολιθικές πέτρες. Εσωτερικά έχει δύο κιονοστοιχίες, οι οποίες τον διαιρούν στα τρία κλίτη. Το δάπεδο του ιερού είναι κατά τρεις βαθμίδες υπερυψωμένο του κυρίως Ναού, ενώ στο θόλο εικονίζεται ο Παντοκράτωρ, έργο του Ρεθύμνιου ζωγράφου Γαλληνού το 1905. Τα ξυλόγλυπτα του Καθολικού είναι εξαιρετικής τέχνης.

Η συμβολή της Ιεράς Μονής Προφήτη Ηλία στην πνευματική καλλιέργεια των Ρεθυμνίων υπήρξε τεράστια. Κατά την παράδοση, στην εποχή της Τουρκοκρατίας λειτουργούσε στο χώρο της Μονής άτυπο σχολείο, στο οποίο μάθαιναν τα στοιχειώδη γράμματα μικροί μαθητές των κοντινών χωριών. Το 1808 η Μονή έλαβε πατριαρχικό έπαινο για τη μεγάλη της χρηματική συνεισφορά υπέρ των σχολείων της περιφέρειας Ρεθύμνου.

Στην περίοδο της αιγυπτιοκρατίας οι αρχές επέτρεψαν την ίδρυση πολλών ελληνικών σχολείων. Σημαντική συνεισφορά στις δαπάνες για τη χρηματοδότηση των σχολείων αυτών είχαν τα κατά τόπους Μοναστήρια, μεταξύ των οποίων και η Μονή Προφήτη Ηλία, όπως προκύπτει και από σχετικό έγγραφο του 1836. Το 1864 η Μονή διέθεσε ένα σημαντικό ποσό για την ανέγερση παρθεναγωγείου στο Ρέθυμνο.

Δύο ανέκδοτα πατριαρχικά έγγραφα της 26ης Ιουλίου 1861 και της 20ής Απριλίου 1865 καταδεικνύουν ότι η Μονή βοηθούσε ταυτόχρονα τα σχολεία της Επαρχίας και της Πόλης του Ρεθύμνου.

Επίσης, η Ιερά Μονή των Ρουστίκων βοήθησε πολλούς φιλομαθείς νέους στη συνέχιση των σπουδών τους και ανέδειξε λόγιους ηγουμένους και μοναχούς, πολλοί από τους οποίους υπήρξαν και γενναίοι αγωνιστές.</description><latitude>35.2868</latitude><longitude>24.3746</longitude></property><property><name>Ναός Κοιμήσεως της Θεοτόκου</name><description>Ο ναός της Παναγίας βρίσκεται στο κέντρο του οικισμού, πρόκειται για μια τρίκλιττη θολοσκέπαστη βασιλική, τα τρία κλίτη της οποίας δεν είναικαιnbsp;σύγχρονα. Η αρχική φάση του ναού, κυρίως με βάση τον τοιχογραφικό του διάκοσμο, τοποθετείται στο δεύτερο μισό του 14ου αιώνα. 

Τότε τοποθετούνται το κεντρικό κλίτος και το βόρειο, το οποίο είναι αφιερωμένο στον Άγιοκαιnbsp;Γεώργιο. Το νότιο κλίτος, αφιερωμένο στους Αγίους Αποστόλους Πέτρο και Παύλο προστέθηκε αργότερα, γύρω στον 16ο αιώνα, σε μια εποχή που έχει αρχίσει να εκλείπει από την Κρήτη η παράδοση της τοιχογράφησης των ναών.
Ο ναός της Παναγίας φέρει τοιχογραφικό διάκοσμο στο κεντρικό και στο βόρειο κλίτος του. Πρόκειται για ένα από τα πιο ενδιαφέροντα τοιχογραφικά σύνολα του δεύτερου μισού του 14ου αιώνα στην Κρήτη. Εντάσσεται σε μιακαιnbsp;ομάδα μνημείων, των οποίων ο διάκοσμος φανερώνει τη διάδοση μιας τεχνοτροπίας που προέρχεται από την Κωνσταντινούπολη. 

Η ανώτερη ποιότητα της ζωγραφικής εκτέλεσης εντάσσει τις τοιχογραφίες του ναού στο πιο αντιπροσωπευτικό δείγμα της ομάδας. Η ύπαρξη αυτής της ζωγραφικής μπορεί να ερμηνευθεί από το γεγονός ότι ο ναός της Παναγίας ανήκε στην οικογένεια των Καλλέργηδων. Οικόσημα της οικογένειας βρίσκονται εντοιχισμένα στο εξωτερικό του ναού αλλά και ανάμεσα στις τοιχογραφίες στο εσωτερικό του. 

Πρόκειται για μια από τις πιο γνωστές και ισχυρές ελληνικές οικογένειες της εποχής, η οποία κατείχε εκτεταμένα φέουδα στην περιοχή της Άνω και Κάτω Συβρίτου, που τα διατήρησε καθόλη τη διάρκεια της Βενετοκρατίας. Είναι πιθανό λοιπόν οι Καλλέργηδες να είχαν καλέσει ζωγράφο από την Κωνσταντινούπολη για την τοιχογράφηση της εκκλησίας.
Ως προς την εικονογραφία, στο κεντρικό κλίτος διατάσσονται θέματα του Χριστολογικού κύκλου, όπως είναι η Γέννηση, η Μεταμόρφωση, η Βαϊοφόρος, η Σταύρωση, αλλά και παραστάσεις από το Βίο της Παναγίας, στηνκαιnbsp;οποία είναι αφιερωμένο το κλίτος. Στο βόρειο κλίτος υπάρχουν σκηνές από το Συναξάριο του Αγίου Γεωργίου και ο Ακάθιστος Ύμνος. Η κατάσταση διατήρησης στο νότιο κλίτος δεν είναι ιδιαίτερα καλή. 

Τεχνοτροπικά στιςκαιnbsp;τοιχογραφίες της Παναγίας του Μέρωνα διαπιστώνουμε τη διείσδυση της ιδεαλιστικής ζωγραφικής των μέσων του 14ου αιώνα, στην ορθή αντίληψη και οργάνωση της ανθρώπινης μορφής, στην οργανική διάρθρωση τωνκαιnbsp;συνθέσεων, στο σφικτό πλάσιμο του προσώπου, στη χρήση ζωηρών χρωμάτων. 

Δείγμα της ίδιας τεχνοτροπίας αποτελεί και η θαυμάσια φορητή εικόνα της Παναγίας της Οδηγήτριας, που βρίσκεται στο ναό και η οποίακαιnbsp;πιθανότατα αποτελούσε αφιέρωμα των Καλλέργηδων. Ενδιαφέρον παρουσιάζει τέλος το ξυλόγλυπτο τέμπλο του ναού και οι εικόνες του, χαρακτηριστικό δείγμα της λαικής παράδοσης του 19ου αιώνα.
καιnbsp;</description><latitude>35.2342</latitude><longitude>24.6290</longitude></property><property><name>Καθολικό Μονής Βαρσαμόνερου</name><description>Αποτελείται από δυο παράλληλα κλίτη, εκ των οποίων το βόρειο είναι αφιερωμένο στη Θεοτόκο Οδηγήτρια και το νότιο στον Ιωάννη τον Πρόδρομο, ένα εγκάρσιο κλίτος αφιερωμένο στον Άγιο Φανούριο και ένα νάρθηκα στα δυτικά. Τα κλίτη οικοδομήθηκαν σε διαφορετικές περιόδους. Παλαιότερο είναι το βόρειο, γιατί η μονή στα αρχαιότερα έγγραφα αναφέρεται ως Chiesa della Madonna di Varsamonero (ναός Παναγίας Βαρσαμονέρου). 

Η προσθήκη του νοτίου κλίτους με τη διάνοιξη τόξων, στα 1400, επέφερε αλλαγές στο διάκοσμο του βορείου κλίτους, με την προσθήκη τοιχογραφιών που εκτελέστηκαν το 1407. Ο διάκοσμος του νοτίου κλίτους εκτελέστηκε στο διάστημα από το 1407 ως το 1428. Το εγκάρσιο κλίτος ανεγέρθηκε το 1423 και τοιχογραφήθηκε το 1431 από τον κρητικό ζωγράφο Κωνσταντίνο Ειρίκο.
Ο ναός είναι κατάγραφος με τοιχογραφίες υψηλής ποιότητας, που εκτελέστηκαν σταδιακά και εκφράζουν τις επιμέρους καλλιτεχνικές τάσεις διαφορετικών ζωγράφων, που όμως εντάσσονται στην ίδια καλλιτεχνική παράδοση της περιόδου από τα τέλη του 14ου ως τις πρώτες δεκαετίες του 15ου αι., η οποία συμπίπτει με την έναρξη καθόδου στην Κρήτη κωνσταντινουπολιτών λογίων και ζωγράφων.καιnbsp;Οι τοιχογραφίες του βόρειου κλίτους, που είναι και οι αρχαιότερες, με τις παραστάσεις των 24 Οίκων του Ακαθίστου Ύμνου, εντάσσονται στον ευρύτερο κύκλο της επαρχιακότερης παλαιολόγειας ζωγραφικής των τελευταίων δεκαετιών του 14ου αι.
Οι παραστάσεις του ευαγγελικού και μαριολογικού κύκλου τοποθετήθηκαν στην καμάρα του Βήματος κατά τη νέα τοιχογράφηση που αντικατέστησε την κατεστραμμένη από τη διάνοιξη των τόξων του νοτίου κλίτους αρχική τοιχογράφηση. Στην ανώτερης ποιότητας ζωγραφική της κόγχης αναβιώνουν τρόποι της πρωιμότερης παλαιολόγειας ζωγραφικής που χαρακτηρίζουν τις τελευταίες δεκαετίες του 14ου αι. Η σωματικότητα των μορφών στην παράσταση της Κοινωνίας των Αποστόλων τονίζεται από την πλατιά πτυχολογία, τα πλούσια συμπληρωματικά χρώματα και τα λευκά φώτα στα πρόσωπα, ο ρυθμός όμως της σύνθεσης είναι συγκρατημένος. Σε παραστάσεις όπως εκείνη των Εισοδίων διαπιστώνεται σε μεγαλύτερο βαθμό η επικράτηση της κλασικιστικής παράδοσης της κωνσταντινουπολίτικης ζωγραφικής, ιδιαίτερα στην καλύτερη οργάνωση της σύνθεσης και την κομψή ρυθμική κίνηση των ωραίων ραδινών μορφών.

Τα χαρακτηριστικά μιας τέχνης που τείνει στη δημιουργία ενός ύφους ευγένειας και ομορφιάς είναι εντονότερα στη λίγο μεταγενέστερη μεγάλη σύνθεση της Κοίμησης της Θεοτόκου που μαζί με ολόσωμες μορφές αγίων επικάλυψε τις αρχικές τοιχογραφίες του βόρειου πλάγιου τοίχου.καιnbsp;Ένα άλλο σημαντικό σύνολο αποτελεί ο διάκοσμος του νοτίου κλίτους, τόσο από την άποψη του εικονογραφικού προγράμματος όσο και της εξέλιξης της τεχνοτροπίας καθώς υλοποιήθηκε σταδιακά και από διαφορετικούς ζωγράφους κατά το διάστημα από το 1407 ως το 1428. Οι ογκώδεις, ζωηρά κινημένες μορφές στις παραστάσεις από τον κύκλο των Παθών, που κοσμούν το ημιθόλιο του Βήματος και χρονολογούνται στα 1407, διατηρούν στοιχεία της πρωιμότερης παλαιολόγειας ζωγραφικής παράδοσης.

Όμως ο κλασικισμός και η υψηλή ποιότητα της εκτέλεσης στις παραστάσεις της Σταύρωσης και του Επιτάφιου Θρήνου στο βόρειο και ανατολικό τοίχο μαρτυρούν τη διείσδυση της κωνσταντινουπολίτικης τέχνης της εποχής που μεταφέρουν οι πρόσφυγες καλλιτέχνες. Στα 1428 χρονολογούνται οι 20 παραστάσεις του Συναξαρίου του Προδρόμου στο δυτικό τοίχο. Στις τοιχογραφίες αυτές είναι ήδη εμφανής η τάση μιας πιο ακαδημαϊκής απόδοσης των παλαιότερων παλαιολόγειων προτύπων. Ιδιαίτερα ενδιαφέρουσα είναι η εξαιρετικά πολυπρόσωπη μεγάλη παράσταση της Βρεφοκτονίας πάνω από τη θύρα.καιnbsp;Σημαντική επίσης είναι η εικονογράφηση του συναξαρίου του Αγίου Φανουρίου στο εγκάρσιο κλίτος, που εκτελέστηκε από τον Κωνσταντίνο Ειρίκο (Ειρινικό) στα 1431 και η φιλοτέχνηση δυο εικόνων του Αγίου από τον φημισμένο ζωγράφο Άγγελο.
(Συντάκτης: Βασιλική Συθιακάκη, αρχαιολόγος)
καιnbsp;</description><latitude>35.1521</latitude><longitude>24.8482</longitude></property><property><name>Συλλογή Αγίου Ματθαίου Σιναϊτών</name><description>Τα σημαντικότερα εκθέματα της Μονής είναι:

    Άγιος Συμεών Θεοδόχος, τέλη 16ου αιώνα,
    Άγιος Φανούριος, 1688. Χειρ Ιωάννου ιερέως του Κολυβά,
    Αγία Παρασκευή, 17ου αιώνα,
    Παναγία η Αμόλυντος, 1780. Χειρ Βίκτωρος,
    Προφήτης Ηλίας και σκηνές του Βίου του. Χειρ Γεωργίου Κυδωνιάτου, 1752,
    Σταύρωση. Γεωργίου Καστροφύλακος, 1752,
    Άγιος Τίτος και σκηνές του βίου των 10 μαρτύρων. Ιωάννης Κορνάρος, 1773,
    Άγιος Χαράλαμπος και μαρτύριο του Αγίου. Ιωάννης Κορνάρος, 1773,
    Επιτάφιος θρήνος, 1753,
    Ιωάννης Πρόδρομος, 17ος αιώνας.
</description><latitude>35.1521</latitude><longitude>24.8482</longitude></property><property><name>Μονή Βροντησίου</name><description>Η μονή Βροντησίου βρίσκεται στη νότια πλαγιά του Ψηλορείτη, λίγο ΒΔ από το χωριό Ζαρός και απέχει από το Ηράκλειο περίπου 50 χλμ.. Η μονή γνωρίζει τη μεγάλη ακμή της κατά την ενετική περίοδο και αρχίζει να παρακμάζει μετά την κατάκτηση της Κρήτης από τους Τούρκους το 1669. Ιδιαίτερα κατά τις περιόδους των κρητικών επαναστάσεων δέχεται πολλές φορές την καταστρεπτική μανία των κατακτητών. 

Έξω από το μοναστήρι, κάτω από τα αιωνόβια πλατάνια υπάρχει ένα από τα αξιολογότερα γλυπτά έργα της κρητικής υπαίθρου. Πρόκειται για την ανάγλυφη Κρήτη της οποίας το νερό τρέχει από τα στόματα τριών λεόντων που συμπληρώνουν την παράσταση των πρωτόπλαστων Αδάμ και Εύας.</description><latitude>35.1441</latitude><longitude>24.8809</longitude></property><property><name>Μονή Οδηγήτριας</name><description>Είναι φρουριακού τύπου με ένα μεγάλο οχυρό πύργο μέσα στον περίβολο για να προστατεύει τους μοναχούς από τους πειρατές που έφταναν από τη νότια θάλασσα. Πάνω από την πύλη της βλέπουμε τμήμα μιας παλιάς οπής που ονομαζόταν καιlaquo;φονιάςκαιraquo; ή καιlaquo;καταχύτρακαιraquo;. Μόλις πλησίαζε ο εχθρός οι μοναχοί έριχναν από εκεί καυτό λάδι ή μολύβι και τον έτρεπαν σε φυγή. Ο δίκλιτος ναός που βρίσκεται στο κέντρο του περιβόλου είναι αφιερωμένος την Παναγία και στους Αγίους Αποστόλους. Στο αρχικό κτίσμα έχουν γίνει διαδοχικές προσθήκες και στο εσωτερικό το σώζονται τοιχογραφίες, φορητές εικόνες γνωστών ζωγράφων, τέμπλο, σπουδαία ιερά άμφια.

Κατά την περίοδο της Τουρκοκρατίας η μονή υπήρξε έδρα των επαναστατών και καταφύγιο κυρίως με τον ήρωα Ξωπατέρα, ένα δυναμικό καλόγερο που πολέμησε μόνο τους ολόκληρη στρατιά Οθωμανών, μέχρι ότου τον σκότωσαν. Απομεινάρι του ένδοξου επαναστάτη είναι ο πύργος του Ξωπατέρα. Επίσης η μονή λειτούργησε ως κέντρο διάδοσης των καλλιτεχνικών ρευμάτων που έφταναν στην Κρήτη από την Κων/πολη. Στην οδηγήτρια ζουν σήμερα 2 καλόγεροι που διατηρούν την παράδοση των μοναχών και των παλιών σκητών των Αστερουσίων.</description><latitude>34.973478</latitude><longitude>24.799822</longitude></property><property><name>Μονή Καλυβιανής</name><description>Κατά μια υπόθεση, κατά την περίοδο της Βενετοκρατίας κάποιος φεουδάρχης της περιοχής έχτισε την εκκλησία Παναγία η Καλυβιανή, καθώς συνήθιζαν τότε να χτίσουν μικρές ιδιωτικές εκκλησίες στα φέουδά τους. Την περίοδο της Τουρκοκρατίας, η εκκλησία καταλήφθηκε και χρησιμοποιήθηκε ως στάβλος και αποθήκη. Αργότερα, το 1873, βρέθηκε στην περιοχή μια εικόνα του Ευαγγελισμού της Παναγίας. 

Οι χωρικοί ζήτησαν από τον Τούρκο κατακτητή της περιοχής να τους παραχωρήσει μικρή έκταση γύρω από την ερειπωμένη εκκλησία για να την ανοικοδομήσουν. Η άρνηση του Τούρκου δεν πτόησε τους χριστιανούς, οι οποίοι προώθησαν το θέμα σε ανώτερες διοικητικές αρχές με αποτέλεσμα να δημιουργηθεί διπλωματικό επεισόδιο που κατέληξε στην πώληση στους Χριστιανούς της εκκλησίας, η οποία ανακαινίστηκε και έγινε παγκρήτιο προσκύνημα Χριστιανών.
Το 1956-57 ο δραστήριος μητροπολίτης Γορτύνης και Αρκαδίας Τιμόθεος Παπουτσάκης δημιούργησε μια Χριστιανική Πολιτεία με κέντρο το Μοναστήρι, κτίζοντας Ορφανοτροφείο Θηλεών, Γηροκομείο, Οικοκυρική Σχολή, Ίδρυμα Νεανίδων, Σχολή Κοπτικής-Ραπτικής, δημοτικό σχολείο, τυπογραφείο, Εργαστήριο Υφαντικής, Πλεκτικής και Ιεροραπτικής, Μουσείο κ.α.</description><latitude>35.0743</latitude><longitude>24.7700</longitude></property><property><name>Σιναϊτικό Μοναστήρι Αγίας Αικατερίνης</name><description>Έως και το 1669 όταν αλώθηκε η Κρήτη από τους Τούρκους, η Αγία Αικατερίνη αποτελούσε ένα από τα σημαντικότερα εκκλησιαστικά και πνευματικά ιδρύματα της ορθοδοξίας. Σπουδαίο μοναστικό κέντρο με τεράστιους οικονομικούς πόρους, πρόσφερε πολλά στην εκπαίδευση των ορθόδοξων κρητικών και άλλων. 

Κατά τη διάρκεια της τουρκοκρατίας μετατράπηκε σε τζαμί και μετά την απελευθέρωση της Κρήτης, με πρωτοβουλία της Αρχιεπισκοπής Κρήτης, μετατράπηκε σε εκθετήριο εκκλησιαστικών κειμηλίων και εικόνων όπου εκθέτονται σήμερα έργα μεγάλων αγιογράφων, όπως ο Μιχαήλ Δαμασκηνός.</description><latitude>35.33955</latitude><longitude>25.13463</longitude></property><property><name>Μονή Κουδούμα</name><description>Είναι χτισμένη παραλιακά και μέχρι πρόσφατα η πρόσβαση γινόταν μόνο με τα πόδια. Τόσο ο ναός όσο και τα κελιά των μοναχών χτίστηκαν μέσα σε σπηλαιώδεις κοιλότητες. Το 1900 πρωτοαναφέρεται σε απογραφή, οπότε είχε 29 μοναχούς διαμένοντες, ωστόσο λειτουργούσε αρκετά χρόνια πριν, καθώς γνωρίζουμε ότι ανοικοδομήθηκε από τις καταστροφές που υπέστη από τους πειρατές το 1872.</description><latitude>35.0010</latitude><longitude>25.0666</longitude></property><property><name>Μονή Επανωσήφη</name><description>Αιτία ακμής του μοναστηριού στάθηκε μια επιδημία πανούκλας που μάστιζε την περιοχή το 1655. Τότε ο Άγιος Γεώργιος θεωρήθηκε προστάτης άγιος του ντόπιου πληθυσμού και άρχισαν να του αφιερώνουν χρήματα και περιουσίες. 

Η δομή της μονής θυμίζει τη λαϊκή κρητική αρχιτεκτονική του 17ου αιώνα, με ανεξάρτητα κελιά χτισμένα το ένα δίπλα στο άλλο. Το 18ο αιώνα ήταν ένα από τα σπουδαιότερα πνευματικά κέντρα του νησιού. Στην επανάσταση του 1821 πρόσφερε τα πολύτιμα κειμήλια που διέθετε, προκειμένου να αγοραστούν όπλα για τον αγώνα της ανεξαρτησίας. Στην επανάσταση σκοτώθηκαν 18 καλόγεροι και το μοναστήρι ερημώθηκε. Ιερά κειμήλια και χειρόγραφα του 18ου αι. μπορεί να δει ο επισκέπτης στο μικρό μουσείο εκκλησιαστικής τέχνης που βρίσκεται στο χώρο της μονής. Σήμερα κατοικείται από μεγάλο αριθμό μοναχών.</description><latitude>35.1845</latitude><longitude>25.1014</longitude></property><property><name>Μονή Αγκαράθου</name><description>Παρότι ο χρόνος ίδρυσής της δεν είναι εξακριβωμένος, θεωρείται ως ένα από τα πιο παλιά μοναστήρια της Κρήτης και δεν αποκλείεται να ιδρύθηκε στα χρόνια της Β΄ Βυζαντινής περιόδου. Από μικρό μοναστήρι που ήταν αρχικά, στα μέσα του 16ου αι. αρχίζει να οχυρώνεται και να αποκτά φρουριακή μορφή, από την οποία σήμερα σώζονται οι δύο πύλες και τα θολοσκεπή κτίρια των παλιών Βορδοναρείων. 

Κατά την ενετοκρατία υπήρξε φυτώριο παιδείας πολύ σπουδαίων εκκλησιαστικών αντρών όπως ο Κύριλλος Λούκαρις, ο Μελέτιος Πηγάς, ο Σιλβέστρος ο Κρης. Σπουδαίο ρόλο έπαιξε και κατά τα χρόνια της τουρκοκρατίας καθώς σχηματίστηκε εδώ επαναστατικό σώμα που αντιστάθηκε γενναία στους κατακτητές. Τα χρόνια εκείνα ήταν λοιπόν λογικό ότι ήταν περίοδος ύφεσης για τη μονή, με αποκορύφωμα την επανάσταση του 1821, όταν οι Τούρκοι έσφαξαν τους μοναχούς και έβαλαν φωτιά στα κτίρια. Σχολείο ιδρύθηκε ξανά μετά το 1860, ενώ κατά την επανάσταση του 1866 έγινε ορμητήριο αγωνιστών.
Ο ναός ανοικοδομήθηκε το 1894 και με το τέλος της Τουρκοκρατίας άρχισε μια νέα περίοδος ακμής. Τα τελευταία χρόνια εγκαταστάθηκαν στη μονή νέοι μορφωμένοι μοναχοί, πτυχιούχοι πανεπιστημιακών σχολών και έτσι ξαναβρήκε την παλιά της αίγλη.</description><latitude>35.1880</latitude><longitude>25.2821</longitude></property><property><name>Μονή Αγίας Ειρήνης Κρουσώνα</name><description>Σύμφωνα με την παράδοση, είχε πολλούς καλόγερους έως το 1822, οπότε τους έσφαξαν οι Τούρκοι και κατέστρεψαν τα κτίρια και την εκκλησία της μονής. Το μοναστήρι ξεκινάει να ανοικοδομείται από το 1936 και έπειτα από τον τότε εφημέριο του Κρουσώνα και τέσσερις κοπέλες οι οποίες και υπήρξαν οι πρώτες καλόγριες της μονής. Το 1944 η μονή ξεκινάει ξανά τη λειτουργία της.καιnbsp;Ο ναός της μονής είναι δίκλιτος και τιμά το όνομα της Αγίας Ειρήνης και την Κοίμηση της Θεοτόκου. Σήμερα εξακολουθεί να λειτουργεί ως γυναικείο μοναστήρι.</description><latitude>35.2271</latitude><longitude>24.9699</longitude></property><property><name>Μονή Απεζάνων</name><description/><latitude>35.0552</latitude><longitude>24.8761</longitude></property><property><name>Μονή Αγίου Αντωνίου Άρβης</name><description>Σήμερα είναι εγκαταλελειμμένη.καιnbsp;Εικάζεται ότι ιδρύθηκε γύρω στο 1880 από το μοναχό Αρτέμιο. Η ιστορία λέει ότι ο Αρτέμιος επέλεξε αρχικά ως θέση για τη Μονή την έξοδο του φαραγγιού της Άρβης, σημείο που πιθανά ταυτίζεται με τη θέση του άλλοτε ιερού του Αρβίου Διός. Η Μονή γνώρισε στιγμές μεγάλης ακμής στο παρελθόν και, σύμφωνα με μαρτυρίες ντόπιων, ήταν από τις πιο ξακουστές της περιοχής.</description><latitude>35.0501</latitude><longitude>25.4176</longitude></property><property><name>Μονή Σαββαθιανών</name><description>Κατά την περίοδο της πολιορκίας του Χάνδακα από τους Τούρκους η μονή Σαββαθιανών υπέστη πολλές καταστροφές, έχασε το μεγαλύτερο μέρος της περιουσίας της και παρήκμασε ραγδαία φτάνοντας στη μεγάλη τουρκική επίθεση του 1648, όταν οι περιουσίες του μοναστηριού δημεύτηκε και οι μοναχοί αιχμαλωτίστηκαν. Από τότε το μοναστήρι άρχισε να οδεύει προς την ερήμωση μέχρι που ένας μοναχός, ο Ναθαναήλ, επέστρεψε για να το ανασυγκροτήσει.</description><latitude>35.3261</latitude><longitude>25.0666</longitude></property><property><name>Μονή Αγίου Γεωργίου Γοργολαΐνη</name><description/><latitude>35.2066</latitude><longitude>24.9899</longitude></property><property><name>Μονή Αγίου Νικολάου Ζαρού</name><description/><latitude>35.13133</latitude><longitude>24.90450</longitude></property><property><name>Μονή Αγίου Παντελεήμονα</name><description>O Άγιος Παντελεήμων είναι μονή που υπάγεται στο Φόδελε Μαλεβιζίου. Βρίσκεται σε υψόμετρο 170 μ. μέσα σε τοπίο με πλούσια βλάστηση. Η πρόσβαση μπορεί να γίνει μέσω διακλάδωσης με χωματόδρομο 3.5 χλμ. δεξιά από το 21,5 χλμ. της κεντρικής αρτηρίας Ηρακλείου. Ο ναός είναι δίκλιτος, καμαροσκέπαστος σε σχήμα βασιλικής. Αρχικά κτίστηκε το νότιο κλίτος, στη μνήμη του ιαματικού Παντελεήμονα. Στη συνέχεια επεκτάθηκε και το βόρειο κλίτος καθιερώθηκε στη μνήμη του Αγίου Αντωνίου σε ανάμνηση της παλαιάς μονής. Στα δεξιά της κυρίας εισόδου βρίσκεται εντοιχισμένη η επιγραφή ΣΤΕΝΗ Η ΠΥΛΗ ΚΑΙ ΤΕΘΛΙΜΕΝΗ Η ΟΔΟΣ Η ΑΓΟΥΣΑ ΕΙΣ ΤΗΝ ΖΩΗΝ. 1677. Αυτή αντανακλά την αγωνία των Χριστιανών της εποχής εκείνης κατά την περίοδο του τρόμου.

Η μονή ιδρύθηκε στις αρχές της Τουρκοκρατίας από τους μοναχούς Μακάριο, Κοσμά και Ιερεμία, που ήρθαν από το παλιό μοναστήρι του Αγίου Αντωνίου, κοντά στο χωριό Σίσες Μυλοποτάμου, η οποία καταστράφηκε από τους Τούρκους. Στην είσοδο του μοναστηριού βρίσκεται επιγραφή με χρονολογία το 1677. Στο ναό βρίσκονται ενδιαφέρουσες εικόνες, όπως ο Μέγας Αρχιερεύς (1837), η Ρίζα του Ιεσσαί (1782), ο Άγιος Δημήτριος (1762), καθώς επίσης και ο Άγιος Γεώργιος, φιλοτεχνημένη από τον Τζώρτζη Καστροφύλακα.

Το 1859 ήταν ηγούμενος της μονής ο Χατζή Νεόφυτος Πεδιώτης, από την Αχλάδα, δραστήριος κληρικός. Φρόντισε για να πλουτίσει η μονή με τις αγορές κτημάτων και έλαβε μέρος στη μάχη στο Σερβιλί το 1866. Ο ηγούμενος πολέμησε σώμα με σώμα με τους Τούρκους και σώθηκε, σύρθηκε στο φαράγγι του Αλμυρού, θεραπεύτηκε και είδε την απελευθέρωση της Κρήτης. Απεβίωσε το 1906

Στον Άγιο Παντελεήμονα εγκαταστάθηκε το στρατηγείο του Πετροπουλάκη το Δεκέμβριο του 1866 και αποθηκεύτηκαν στο σημείο αυτό 800 κιβώτια με πολεμοφόδια που μεταφέρθηκαν με τα πλοία "Πανελλήνιον" και "Ύδρα". Σύμφωνα με ορισμένους συγγραφείς (Καλογερόπουλος, Κύρου) που ασχολήθηκαν με το Δομήνικο Θεοτοκόπουλο υποστήριξαν ότι ο μεγάλος Κρητικός ζωγράφος έμαθε στο σημείο αυτό την αγιογραφία, πράγμα που δεν ανταποκείνεται στην πραγματικότητα, διότι όταν ζούσε ο ζωγράφος στην Κρήτη, το μοναστήρι δεν είχε οικοδομηθεί ακόμη.

Ιστορικά στοιχεία περί του Καθολικού

Ο κεντρικός ναός της Μονής ονομάζεται Καθολικό καικαιnbsp; αποτελείκαιnbsp; το σημείο αναφοράς καθώς εκεί μαζεύονται κατά την τέλεση των ακολουθιών όλοι οι μοναχοί. Το καθολικό μας βρίσκεται στο κέντρο περίπου της μονής, είναι Ναός δίκλιτοςκαιnbsp; , μορφής βασιλικής με το βόρειο κλίτος αφιερωμένο στον Άγιο Αντώνιο και το νότιο και παλαιότερο στον Άγιο Παντελεήμονα.

Πρόκειται για δύο καμαροσκεπείς αίθουσες που επικοινωνούν μεταξύ τους με δυο ανοίγματα ,ένα ευρύ στο κέντρο του ναού και ένα στενότερο στο ιερό βήμα.

Η σημερινή μορφή του καθολικού είναι αποτέλεσμα 3 επεμβάσεων. Πρώτα ήταν το κλίτος του Αγίου Παντελεήμονος το οποίο στην αρχική του μορφή έφθανε μέχρι το δυτικό σφενδόνιο όπου σήμερα βρίσκεται ο πολυέλαιος. καιnbsp;Δεν γνωρίζουμε την ακριβή χρονολογία ανέγερσης του. Πιθανολογείται στο τέλος της βυζαντινής περιόδου. Έχει ένα θαυμάσιο ξυλόγλυπτο τέμπλο από το οποίο σώζεται μόνοκαιnbsp; το άνω μέρος και διακρίνεται το φύλλο χρυσού που είχε επενδυθεί. Κατά την ανασκαφή και αναπαλαίωση το 2008 φάνηκε ότι τοιχογραφίες μάλλον δεν υπήρχαν διότι είχε πυρποληθεί ο ναός από τους τούρκους (στο Ιερό βήμα είναι ακόμα φανερά τα σημάδια από την πυρπόληση της μονής το 1866. ). Επίσης βρέθηκε τάφος ενετικής περιόδου ( ο τάφος κατά την ανασκαφή το 2008 βρέθηκε συλημένος , και βρίσκεται μπροστά από την πύλη του τέμπλου του αγίου Παντελεήμονα).

Αργότερα χτίζεται το 2ο κλίτος και αφιερώνεται στον Άγιο Αντώνιο .Ηκαιnbsp; παράδοση αναφέρει ότι κτίστηκε από τους 3 μοναχούς καιnbsp;τον Μακάριο, Ιερεμία και Κοσμά της Μονής του Αγίου Αντωνίου Πέρα Γάληνων που γλίτωσαν από τις πειρατικές επιδρομές του περιβόητου πειρατή Χαϊρεντίν Μπαρπαρόσα ο οποίος κατέστρεψε τους Γαλήνους και έσφαξε τους Μοναχούς το 1537. Οι 3 μοναχοί που γλίτωσαν βρήκαν καταφύγιο εδώ και εντάχθηκαν στην αδελφότητα του Αγίου Παντελεήμονα και έκτισαν το 2ο κλίτος εις ανάμνηση της παλαιάς τους Μονής. Το κλίτοςκαιnbsp; εγκαινιάστηκε στις 11 Σεπτεμβρίου του 1881. Οι 3 μοναχοί ενταφιάστηκαν μέσα στον ναό (ο τάφος τουςκαιnbsp; βρίσκεται στη πόρτα του κλίτους του Αγίου Αντωνίου. Κατά την ανασκαφή των τάφων το 2008 βρέθηκαν τα οστά των 3 μοναχών τα οποία σήμερα φυλάσσονται σε ξύλινηκαιnbsp; θήκη).
καιnbsp;

Η τρίτη επέμβαση του Καθολικού ήταν το 1861 με τον θρυλικό Ηγούμενο Νεόφυτο Πεδιώτη όπου επέκτεινε προς δυσμάς το καθολικό , το αναστήλωσε και έφτιαξε το κωδωνοστάσιο όπου βρίσκεται επάνω και στο μέσον του δυτικού τοίχου. (Στην πόρτα του κλίτους του Αγίου Αντωνίου υπάρχει εγχάρακτη επιγραφή που παρά τις φθορές που έχει υποστεί από την διάβρωση διακρίνονται:

O K(T)ITO(Ρ)καιnbsp;καιnbsp;καιnbsp;καιnbsp;καιnbsp; ΤΗC ΠΑΡΟΥΣΗS

ΝΕΟ(ΦΥ)ΤΟ(S)καιnbsp;καιnbsp; ΙΕΡΟΜΟΝΑΧΟS

ΠΕ(ΔΙΩ)ΤΗ(S) καιnbsp;καιnbsp;καιnbsp;καιnbsp;καιnbsp;καιnbsp;ΜΑ(καιnbsp;καιnbsp;καιnbsp; ;καιnbsp;καιnbsp;καιnbsp;καιnbsp; )E

Από τα σημαντικότερα κειμήλια που σώζονται σήμερα στην μονή είναι τμήμα Ιερού Λειψάνου από το χέρι του Αγίου Παντελεήμονος όπου φυλάσσεται σε αργυρή θήκηκαιnbsp; με ανάγλυφες παραστάσεις της Θεοτόκου και του Αγίου. Σώζονται επίσης 4 εικόνες του 17ου αι. έργα του Μιχαήλ Δαμασκηνού (η Δευτέρα Παρουσία, ο χορός των Αγίων Πάντων,ο Άγιος Ονούφριος, ο Άγιος Γεράσιμος) καθώς και ο Άρχων Μιχαήλ έργο της κρητικής σχολής .</description><latitude>35.36038</latitude><longitude>24.960312</longitude></property><property><name>Ναός Παναγίας Κεράς Κριτσάς</name><description>Στο εσωτερικό όλες οι επιφάνειες του ναού έχουν διακοσμηθεί με αξιόλογες τοιχογραφίες που ανήκουν σε διαφορετικές εποχές. Στο κεντρικό κλίτος υπάρχουν δύο στρώματα τοιχογραφικού διακόσμου. Το πρώτο σώζεται αποσπασματικά στην κόγχη του ιερού και στα τύμπανα των τόξων που υποβαστάζουν τον τρούλο. 

Οι παραστάσεις αυτές χαρακτηρίζονται από την γραμμική απόδοση των μορφών και χρονολογούνται στα μέσα περίπου του 13ου αι.  Κατά τις δύο πρώτες δεκαετίες του 14ου αι., προφανώς μετά από κάποια σοβαρή καταστροφή του ναού πραγματοποιήθηκε το δεύτερο στρώμα τοιχογραφιών που απλώνεται στις υπόλοιπες επιφάνειες του κεντρικού κλίτους με σκηνές του Ευαγγελικού κύκλου. 

Την ίδια περίοδο ανακατασκευάστηκε και ο τρούλος με τα ισχυρά βεργία. Το στρώμα αυτό χαρακτηρίζεται από την συνύπαρξη στοιχείων, τόσο της μεσοβυζαντινής τέχνης, όσο και της πρώιμης παλαιολόγειας.
Τα πλευρικά κλίτη αγιογραφήθηκαν μέσα στο πρώτο μισό του 14ου αι., αφού είχε ολοκληρωθεί ο διάκοσμος του κεντρικού κλίτους. Εδώ ακολουθούνται διαφορετικές αισθητικές αρχές. Οι σκηνές από το βίο της Παναγίας και οι μορφές των Αγίων στο νότιο κλίτος της Αγίας Άννας αποδίδονται με τρόπο ρεαλιστικό και εκφραστικό. Στο βόρειο κλίτος του Αγίου Αντωνίου, που αγιογραφείται με το θέμα της Δευτέρας Παρουσίας, ακολουθούνται οι ίδιες αισθητικές αρχές αλλά από τεχνίτες λιγότερο ικανούς.
Κτητορικές επιγραφές εντοπίζονται στη δυτική πλευρά του νότιου κλίτους και στη βόρεια πλευρά του βόρειου κλίτους, όπου και απεικονίζεται ο κτήτορας Γεώργιος Μαζηζάνης με τη γυναίκα του και το παιδί του. Πρόσφατες ανασκαφικές έρευνες στο εσωτερικό και τον περιβάλλοντα χώρο του ναού αποκάλυψαν μεγάλο αριθμό κιβωτιόσχημων τάφων.</description><latitude>35.1570</latitude><longitude>25.643</longitude></property><property><name>Μονή Παναγίας Καρδιώτισσας</name><description>Έχει υποστηριχθεί (Στ. Σπανάκης) ότι η ίδρυση της Μονής συνδέεται με τη θαυματουργή εικόνα της Παναγίας που βρίσκεται σήμερα στο ναό του Αγίου Αλφόνσου στο Εσκουιλίνο της Ρώμης και αποτελούσε κατά την παράδοση έργο του Αγίου Λαζάρου, μοναχού και αγιογράφου που έζησε την εποχή του εικονομάχου αυτοκράτορα Θεοφίλου (9ος αι.). Η ίδια εικόνα έχει χρονολογηθεί, είτε στον 11ο αι. (G. Gerola), είτε στον 16ο αι. (Α. Ξυγγόπουλος). Είναι πάντως γεγονός ότι η αρχαιότερη φάση τοιχογραφικού διακόσμου στο καθολικό ανάγεται στη δεύτερη δεκαετία του 14ου αι.
Η εικόνα της Παναγίας της Καρδιώτισσας συνδέθηκε με θαυματουργικές ιδιότητες, μνεία των οποίων γίνεται ήδη στα 1415 από τον Chr. Buondelmondi. Σύμφωνα με την παράδοση, η εικόνα στη διάρκεια της Εικονομαχίας μεταφέρθηκε στην Κωνσταντινούπολη, αλλά επέστρεψε μόνη της στη μονή. Ακολούθησε δεύτερη μεταφορά, κατά την οποία μάλιστα δέθηκε με αλυσίδα σε μαρμάρινο κίονα, αλλά και πάλι επέστρεψε, δεμένη πάνω στον κίονα που εκτίθεται στο προαύλειο της μονής. Στην περίοδο της Ενετοκρατίας η εικόνα κλάπηκε από έναν έμπορο κρασιού και μεταφέρθηκε στη Ρώμη. Στα 1735 αντικαταστάθηκε από άλλη εικόνα, διαφορετικού εικονογραφικού τύπου, η οποία θεωρείται σήμερα εξίσου θαυματουργή. Και αυτή εκλάπη στα 1982 από αρχαιοκαπήλους, οι οποίοι στη συνέχεια συνελήφθησαν.
Στα 1720 η μονή έγινε σταυροπηγιακή με πρωτοβουλία της οικογένειας Μαγγανάρη, που την ανακαίνισε. Στα 1866 και 1867 υπήρξε ορμητήριο Κρητών επαναστατών. Από την αρχική, φρουριακού χαρακτήρα μονή διατηρείται σήμερα μόνο το καθολικό, που παρουσιάζει τέσσερις οικοδομικές φάσεις. Ο αρχικός μονόχωρος ναός της Παναγίας χρησιμοποιείται σήμερα ως ιερό βήμα, και χωρίζεται από τον υπόλοιπο χώρο με τέμπλο. Είναι άγνωστο πότε ακριβώς κτίστηκε το βόρειο παρεκκλήσιο. Ο πρώτος προς τα δυτικά νάρθηκας έχει τριμερή διάταξη, με εγκάρσιες προς τον μονόχωρο ναό οξυκόρυφες καμάρες και παράγωνη κάτοψη. Δυτικά του ανοίγεται ένας δεύτερος νάρθηκας, με επίσης παράγωνη κάτοψη, το εσωτερικό του οποίου καλύπτεται από καμάρα με διάταξη εγκάρσια προς τον προηγούμενο χώρο, χωρίς ενισχυτικά τόξα. Οι γωνίες των κτισμάτων κατασκευάστηκαν εξωτερικά από πελεκητούς λίθους και οι προσόψεις των δυο ναρθήκων ακολουθούν τα πρότυπα της βυζαντινής αρχιτεκτονικής με τυφλά πλίνθινα ημικυκλικά τόξα, πλίνθινα τόξα παραθύρων και κεραμοπλαστικό διάκοσμο.
Ο αρχαιότερος τοιχογραφικός διάκοσμος διατηρείται στο χώρο του σημερινού ιερού (αρχικός ναός). Κάτω από την Βρεφοκρατούσα της κόγχης παριστάνονται οι Συλλειτουργούντες Ιεράρχες και στα πλάγια του θριαμβικού τόξου ο Ευαγγελισμός. Στην καμαρωτή οροφή του αρχικού ιερού εικονίζεται η Ανάληψη και στην υπόλοιπη οροφή αναπτύσσεται κύκλος με σκηνές από το βίο της Θεοτόκου. Η τεχνοτροπία είναι χαρακτηριστική για τις πρώτες δεκαετίες του 14ου αι. και συνδέει τη ζωγραφική αυτή με την περιοχή της Μακεδονίας. Τα ευγενικά πρόσωπα πλάθονται με ζωηρά χρώματα, η πλούσια ρέουσα πτυχολογία προσδίδει στις μορφές ιδιαίτερη σωματικότητα, οι κινήσεις χαρακτηρίζονται από έντονη ταραχή ή δραματική παθητικότητα και ο ρεαλισμός ορισμένες φορές φτάνει ως την υπερβολή. 

Στο κεντρικό κλίτος του πρώτου προς δυσμάς νάρθηκα, ο ανατολικός τοίχος κοσμείται με παράσταση της Κοίμησης της Θεοτόκου. Στην καμαρωτή οροφή υπάρχουν παραστάσεις από τη ζωή του Ιησού (Γέννηση, Όνειρο του Ιωσήφ, Φυγή στην Αίγυπτο, Βαϊοφόρος, Προδοσία Ιούδα, Χριστός Ελκόμενος, Έγερση του Λαζάρου, Μυροφόρες στον Τάφο, Εις Άδου Κάθοδος, Υπαπαντή, Πεντηκοστή) και στο δυτικό τοίχο εικονίζεται ο Μυστικός Δείπνος, ο Νιπτήρας και υπολείμματα της Σταύρωσης.Στο νότιο κλίτος του πρώτου νάρθηκα κυριαρχούν οι σκηνές από τη Δευτέρα Παρουσία με τη Δέηση στην κορωνίδα του ανατολικού τοίχου (πιο κάτω διατηρείται αποσπασματικά παράσταση του Επιτάφιου Θρήνου από προγενέστερο ζωγραφικό στρώμα του τέλους του 14ου αι.). Οι τοιχογραφίες του βορείου κλίτους του πρώτου νάρθηκα είναι μεταγενέστερες και ποιοτικά υποδεέστερες σε σχέση με αυτές του αρχικού ναού. Η ζωηρή κίνηση των μορφών, ειδικά στις σκηνές των Παθών, φτάνει ως τη βιαιότητα, η έκφραση των προσώπων είναι τραχιά, η απόδοση των λεπτομερειών του σκηνικού βάθους γίνεται με ισχυρά πρισματικά σχήματα και έντονες φωτεινές αντανακλάσεις. Τα χαρακτηριστικά αυτής της ζωγραφικής συνδέουν τον τοιχογραφικό διάκοσμο με το δραματικό ρεαλισμό της Μακεδονικής Σχολής.
καιnbsp;</description><latitude>35.21999</latitude><longitude>25.46030</longitude></property><property><name>Μονή Αγίου Γεωργίου</name><description>Επίσης, μια παράδοση για τη Μονή αναφέρει τα εξής: 
Κατά την εποχή της Τουρκοκρατίας, δύο έφιπποι Τούρκοι ταχυδρόμοικαιnbsp;(σουβαρήδες) μετέφεραν διαταγές από τη Νεάπολη στο Οροπέδιο. Περνώντας από τη Μονή ατίμασαν την αδερφή του τότε ηγούμενου Γαβριήλ, η οποία βρισκόταν έξω στα χωράφια, μακριά από τη μονή. Ο ηγούμενος τους εκδικήθηκε με τον ακόλουθο τρόπο: περνώντας οι σουβαρήδες αργότερα από τον ίδιο δρόμο και λόγω σφοδρής νεροποντής, ζήτησαν καταφύγιο στη μονή. 

Ο ηγούμενος με προσποιητή ευγένεια τους φιλοξένησε και τους προσκάλεσε να επισκεφτούν το τυροκομείο για να δοκιμάσουν ζεστή μυζήθρα. Πήρε τότε με το καυκί (δοχείο από αποξηραμένη κολοκύθα) καυτό γάλα από το καζάνι και το πέταξε με ορμή στα πρόσωπα των φιλοξενούμενών του. Το επανέλαβε αρκετές φορές μέχρι που τους αποτελείωσε, έπειτα τους μετέφερε στη θέσηκαιnbsp;καιquot;Χάλαρακαιquot; και τους σκέπασε με πέτρες. Μετά από αυτό οι Τούρκοι, με διαταγή του Πασά, απαγχόνισαν τον ηγούμενο στο Ηράκλειο. Η περιουσία της μονής πουλήθηκε, τα κελιά γκρεμίστηκαν αλλά ο ναός δεν έπαθε σχεδόν τίποτα.
Αργότερα, το 1860, η Μονή ανασυγκροτήθηκε.</description><latitude>35.21999</latitude><longitude>25.46030</longitude></property><property><name>Ναός Αγίου Τίτου</name><description>Διανοίχθηκε κυκλικός φεγγίτης στην πρόσοψη και προστέθηκε πύργος κωδωνοστασίου στη ΝΑ του γωνία. Ο ναός αυτός καταστράφηκε πριν από τα μέσα του l5ου αιώνα και επανακατασκευάσθηκε.καιnbsp;Το δεύτερο κτίσμα που εγκαινιάσθηκε από τον Λατίνο Αρχιεπίσκοπο της Κρήτης Fantino Dandolo στις 3 Ιανουαρίου του 1446, ήταν μία τρίκλιτη ξυλόστεγη βασιλική, στολισμένη με σπάνια μάρμαρα, άγιες Τράπεζες και παρεκκλήσια. 

Το κτίσμα αυτό, που κατά τον σεισμό του 1508 υπέστη ελαφρές ζημιές χωρίς να χάσει την μεγαλοπρέπειά του, καταστράφηκε από πυρκαγιά στις 3 Απριλίου του 1544. Από την πυρκαγιά διασώθηκαν τα ιερά λείψανα και κειμήλια του ναού, μεταξύ των οποίων η Κάρα του Aγίου Τίτου και η εικόνα της Παναγίας της Μεσοπαντίτισσας.

Το 1557 ξανακτίσθηκε άλλος ναός, του ιδίου ρυθμού με τον προηγούμενο και εξ ίσου μεγαλοπρεπής. Ο περιηγητής Kootwyck το 1598 τον ονομάζει καιquot;pulcherrima et vetustis operis basilicaκαιquot;. Με την πτώση του Χάνδακα στους Τούρκους το 1669 τα κειμήλια του Ναού φυγαδεύθηκαν στην Βενετία. Ο ναός υπέστη εκτεταμένες μετατροπές για να λειτουργήσει ως μουσουλμανικό τέμενος, γνωστό ως Βεζύρ Τζαμί, στο όνομα του Πορθητή του Χάνδακα Ζαδέ Φαζίλ Αχμέτ Κιοπρουλή.

Ο σεισμός του 1856 μετέτρεψε και εκείνο το κτίσμα σε ερείπια. Το 1869 ο Μεγάλος Βεζύρης Ααλή Πασάς ανέθεσε στον αρχιτέκτονα Αθανάσιο Μούση από τα Ταταύλα της Κωνσταντινουπόλεως, Ηπειρώτη στην καταγωγή, την ανέγερση νέου μεγαλοπρεπούς τεμένους (Γενί τζαμί) διατηρώντας όμως και το παλαιό του όνομα. Το 1922 μετά την ανταλλαγή των πληθυσμών μεταξύ Ελλάδος και Τουρκίας το κτίσμα αποδόθηκε στην Ορθόδοξη Χριστιανική λατρεία και εγκαινιάσθηκε στις 3 Μαΐου του 1925 επί Μητροπολίτου Κρήτης Τίτου Ζωγραφίδου.

Ο ναός του Αγίου Τίτου είναι ένα εκλεκτικό μνημείο με ποικίλα στοιχεία από τους ρυθμούς των μνημείων της Κωνσταντινουπόλεως. Ο ρυθμός του είναι τετρακιόνιος με τρούλο και νάρθηκα ο οποίος προστίθεται στο τετράγωνο της κάτοψής του. Στην ΝΑ γωνία του νάρθηκα είναι προσαρτημένη η βάση του μιναρέ. Εσωτερικά θυμίζει περίκεντρο κτίσμα, ενώ εξωτερικά τα επί μέρους μορφολογικά του στοιχεία απηχούν ρυθμούς της Οθωμανικής τέχνης, της επηρεασμένης και από την βυζαντινή ναοδομία. Στις αριστοτεχνικά διαρθρωμένες με καθαρές γραμμές πλευρές του κτηρίου, κυριαρχούν τα κατακόρυφα στοιχεία, διασπώντας τον όγκο του σε επίπεδα. Εξωτερικά το κτίσμα είναι κατασκευασμένο με ισόδομη από λαξευτούς πωρολίθους τοιχοποιία και κοσμείται με λιθόγλυπτη επίστεψη.

Στις 15 Μαΐου 1966 έγινε η επανακομιδή της Κάρας του Αγίου Τίτου από τον Άγιο Μάρκο της Βενετίας, ενώ στον ναό της S.M. Della Salute της ίδιας πόλης φυλάσσεται ακόμη η εικόνα της Παναγίας της Μεσοπαντήτισσας.καιnbsp;Από το 1974 μέχρι το 1988 πραγματοποιήθηκαν στο Ναό εκτεταμένες εργασίες για τη στερέωση και αποκατάστασή του.καιnbsp;(Πηγή: Ενημερωτικό έντυπο Ι. Ναού Αγίου Τίτου Ηρακλείου.)</description><latitude>35.34011</latitude><longitude>25.13389</longitude></property><property><name>Άγιος Μηνάς</name><description>Αρχιτέκτονας του ναού ήταν ο ηπειρώτης Αθανάσιος Μούσης, ο οποίος είχε αναλάβει επίσης τον Αγιο Τίτο και τους στρατώνες στην Πλατεία Ελευθερίας, το κτίριο που στεγάζει σήμερα την Νομαρχία Ηρακλείου και τα Δικαστήρια.

Η ανοικοδόμησή του ναού σταμάτησε στη διάρκεια της επανάστασης του 1866 και συνεχίστηκε το 1883. Η προσπάθεια για την ανέγερση του ναού σε τόσο δύσκολους καιρούς υποστηρίχτηκε από όλους τους Ηρακλειώτες με ενθουσιασμό.καιnbsp;Αναφέρεται στην εφημερίδα καιquot;Ηράκλειοκαιquot; της εποχής εκείνης, ότι στο λιμάνι του Ηρακλείου έφτασε ιστιοφόρο που μετέφερε οικοδομικά υλικά για το κτίσιμο του ναού. 

Ωστόσο η επιτροπή που είχε αναλάβει την ανέγερση του ναού, δεν είχε τα χρήματα για να πληρώσει εργάτες να μεταφέρουν τα υλικά από το καράβι στον τόπο της οικοδομής. Το γεγονός αυτό πληροφορήθηκαν οι μαθητές του Ηρακλείου, που με ενθουσιασμό προσφέρθηκαν να ξεφορτώσουν το καράβι και να μεταφέρουν τα υλικά. Στήθηκε έτσι μια ανθρώπινη αλυσίδα από το λιμάνι μέχρι τον Αγιο Μηνά, που με τραγούδια ολοκλήρωσε την κοπιαστική εργασία.

Τα εγκαίνια του ναού έγιναν με μεγαλοπρέπεια το 1895 επί μητροπολίτη Τιμόθεου Καστρινογιαννάκη. Αν και η Κρήτη βρίσκονταν ακόμα υπό τουρκική κατοχή, οι γιορτές για τα εγκαίνια του Αγίου Μηνά κράτησαν 3 μέρες και ολόκληρο το Ηράκλειο είχε γίνει αγνώριστο από τους στολισμούς και τον λαμπρό φωτισμό.</description><latitude>35.337610</latitude><longitude>25.130783</longitude></property><property><name>Άγιος Νικήτας Αχεντριά</name><description>Από τον εικονογραφικό διάκοσμο του ναού σώζονται μονάχα μερικές τοιχογραφίες ενώ αριστερά του ιερού Βήματος, σε μικρότερο σπήλαιο που λειτουργεί ως Διακονικό, εκχέεται αγίασμα από σταλακτίτες.

Ο ιερός αυτός τόπος ήταν ερημητήριο και σκήτη πνευματικής άσκησης κυρίως από τους μοναχούς της Μονής Κουδουμά, οι οποίοι διέμειναν στο ερημητήριο του Αγίου Νικήτα μόνιμα ή κατά περιόδους.καιnbsp;Το χρονικό διάστημα μεταξύ 1948 και 1959 ο άγιος Νικήτας λειτούργησε ως Μονή της επισκοπής Αρκαδίας, όπου υπαγόταν εκκλησιαστικά, με ηγούμενο τον Ιερόθεο Κωστομανωλάκη και μικρή αδελφότητα, κατόπιν αποφάσεως του αειμνήστου Επισκόπου Αρκαδίας, -μετέπειτα Μητροπολίτη Κρήτης-, κυρού Ευγενίου Ψαλιδάκη. Στη συνέχεια λειτουργεί ως μονύδριο με ιερομονάχους που διορίζει ο εκάστοτε αρχιερεύς.καιnbsp;Με την από 27-3-97 απόφαση της Ιεράς Επαρχιακής Συνόδου της Εκκλησίας της Κρήτης (ΦΕΚ, τ. Β΄, 977/5- 11- 1997) κατόπιν προτάσεως του αειμνήστου Μητροπολίτη Γορτύνης και Αρκαδίας κυρού Κυρίλλου Κυπριωτάκη-, το μονύδριο του αγίου Νικήτα χαρακτηρίστηκε ως Προσκύνημα, λαμβάνοντας νομική υπόσταση και διοικούμενο από Επιτροπή.

Από το 2001, οπότε συστάθηκε η Ιερά Μητρόπολη Αρκαλοχωρίου, Καστελλίου και Βιάννου, το Προσκύνημα του αγίου Νικήτα διατήρησε τη νομική υπόστασή του και υπάγεται διοικητικά στη νεοσυσταθείσα Μητρόπολη, υπό τον μητροπολίτη κ. Ανδρέα Νανάκη. Η λειτουργία του καθορίζεται σήμερα βάσει Καταστατικού που δημοσιεύτηκε στην Εφημερίδα της Κυβερνήσεως (ΦΕΚ, τ. Β΄, 938/ 23- 6- 2004).
Με τον άγιο Νικήτα Αχεντριά συνδέονται τα ακόλουθα ονόματα, οι οποίοι ασκήτευσαν, ηγουμένευσαν ή άσκησαν εποπτεία στο χώρο, κατά τη διάρκεια του 20ου αιώνα:

-         Γρηγόριος Καραγιαννάκης (1904-1905)
-         Παρθένιος Λυκάκης (1910)
-         Ευστάθιος-Ευμένιος Φιλιππάκης  (καιasymp; 1940)
-         Γεδεών Γοραντωνάκης (καιasymp; 1940)
-         Παρθένιος καιnbsp;(καιasymp; 1940)
-         Νεόφυτος καιnbsp;(καιasymp; 1940)
-         Αρχιμ. Ιερόθεος Κωστομανωλάκης  (1948-1959)  [Ηγούμενος]
-         Ιερομ. Σωφρόνιος-Ευμένιος Σαριδάκης (1948)
-         Ιερομ. Ευμένιος Λυκάκης (1948)
-         Ιερομ. Τιμόθεος Καρπουζάκης (1948)
-         Ιερομ. Νεόφυτος Μαρκάκης (1960)
-         Ιερομ. Αναστάσιος Λεονταρίδης (1992)     [Τέλεση Ι. Ακολουθιών]
-         π. Στυλιανός Συμιανάκης (1994)      [Τέλεση Ι. Ακολουθιών]
Από το 1980, περίπου, και εξής, το ιερό Προσκύνημα του αγίου Νικήτα Αχεντριά υπηρετεί με ευσέβεια και αφοσίωση ο λαϊκός Χατζή-Γιάννης Καπελλάκης.</description><latitude>34.99172</latitude><longitude>25.22489</longitude></property><property><name>Moνή Παναγίας Παλιανής στο Βενεράτο</name><description>Η μονή Παλιανής θεωρείται μια από τις αρχαιότερες μονές της Κρήτης, χωρίς να είναι γνωστή η ακριβής χρονολογία της ίδρυσης της. Το όνομά της συνδέεται με την ονομασία Παλιά Μονή, που με το πέρασμα των αιώνων έγινε μονή. Ωστόσο, υπάρχει μια δεύτερη εκδοχή, σύμφωνα με την οποία το όνομα Παλιανή συνδέεται με την Απολωνία, μια αρχαία πόλη που βρισκόταν πολύ κοντά.

Η μονή υπήρξε πατριαρχική και ανά περιόδους είχε τεράστια περιουσία και πολλά μετόχια. Ειδικά κατά τη Τουρκοκρατία, η Παλιανή πλήρωσε πολύ βαρύ τίμημα, καθώς καταστράφηκε από τους Τούρκους και οι μοναχές της σφαγιάστηκαν. Ανασυγκροτήθηκε πολύ γρήγορα και έκτοτε ανήκει στα πλουσιότερα μοναστήρια της Κρήτης.
Ο κεντρικός ναός είναι τρίκλιτη βασιλική, με τα τρία κλίτη αφιερωμένα στη Κοίμηση της Θεοτόκου (15 Αυγούστου), στους Τρεις Ιεράρχες (30 Ιανουαρίου) και στον Άγιο Παντελεήμονα (27 Ιουλίου). Επίσης υπάρχει κι ένα μικρό παρεκκλήσι των Αγίων Αποστόλων (30 Ιουνίου). Ο ναός υποστηριζόταν από κίονες Βυζαντινού Ρυθμού με φύλλα άκανθας, μέρη από τους οποίους υπάρχουν διάσπαρτα στο μοναστήρι. Γενικά, παντού υπάρχουν μαρμάρινα τμήματα της Βυζαντινής εποχής ενώ η μορφή του μοναστηριού έχει αλλοιωθεί αρκετά.

Γύρω από τον ναό υπάρχουν τα κελιά των μοναζουσών και οι βοηθητικοί χώροι, ενώ ο επισκέπτης μπορεί ακόμη να διακρίνει ίχνη του φρουριακού τείχους που προστάτευε παλαιότερα τη Παλιανή. Στη Παλιανή ανήκει και ο βυζαντινός ναός του Αγίου Ιωάννου με τις τοιχογραφίες του 14ου αιώνα. Στο μοναστήρι λειτουργεί και μουσείο με εικόνες, ιερά κειμήλια και διάφορα βιβλία μεγάλης ιστορικής και αρχαιολογικής αξίας. Το μοναστήρι είναι ανοικτό από την ανατολή έως τη δύση του ήλιου και όποιος θέλει μπορεί να το επισκεφτεί.</description><latitude>35.1911</latitude><longitude>25.0428</longitude></property><property><name>Αγία Μονή στην Άνω Βιάννο</name><description>Το μοναστήρι λειτουργεί ως ανδρική μονή και είναι μικρό και πολύ παλαιό. Το καθολικό της Αγίας Μονής, με την επιβλητική θύρα του, είναι αφιερωμένο στην Κοίμηση της Θεοτόκου (15 Αυγούστου). Γύρω από το καθολικό υπάρχουν τα κελιά των μοναχών.
Δεν είναι γνωστή η ακριβής ημερομηνία κτίσεώς της, αλλά κατά την παράδοση κτίστηκε από τρεις Κύπριες μοναχές, οι οποίες αρχικά έχτισαν την εκκλησία του Αγίου Δημητρίου στον Κερατόκαμπο αλλά λόγω των πειρατικών επιδρομών, αναγκάστηκαν να καταφύγουν στην ενδοχώρα, όπου και έκτισαν την Αγία Μονή στη σημερινή της θέση. Επίσης λέγεται ότι η μία από τις μοναχές ίδρυσε την Παναγία την Κεραλιμενιώτισα.</description><latitude>35.03126</latitude><longitude>25.40691</longitude></property><property><name>Μονή Καλλέργη στο Καστέλι</name><description>Η μονή, κτισμένη κατά την Ενετοκρατία, είναι αφιερωμένη στον Άγιο Ιωάννη τον Πρόδρομο και αποτελεί μετόχι της Μονής Βιδιανής, στο Οροπέδιο Λασιθίου. Η μονή με τη σημερινή της μορφή είναι σχετικά νέα και πιστεύεται ότι κτίστηκε πάνω στα ερείπια παλαιότερου μοναστηριού, κελιά του οποίου σώζονται (σε ερείπια) στην κοντινή εκκλησία του Προφήτη Ηλία.
Σήμερα η μονή ανακαινίζεται από το Σύλλογο καιlaquo;Φίλοι της Μονής Καλλέργηκαιraquo;. Το κεντρικό κτίριο έχει αναστηλωθεί, ενώ έχει διαμορφωθεί και τράπεζα. Έξω από τον περίβολο της μονής υπάρχει νεώτερος δίκλιτος ναός, αφιερωμένος στον Αγ. Γεώργιο και στον Άγιο Σπυρίδωνα. Επίσης, υπάρχει κι ένα παρεκκλήσι, αφιερωμένο στους Κρήτες Νεομάρτυρες.</description><latitude>35.329162</latitude><longitude>25.138526</longitude></property><property><name>Μονή Αγίας Μαρίνας - Βόνη</name><description>Πριν από πολλές εκατοντάδες χρόνια, τα χρόνια της σκλαβιάς της Τουρκοκρατίας, στην περιοχή όπου βρίσκεται η σημερινή μονή ήταν ένα μικρό ερειπωμένο εκκλησάκι. Το 1895 ο αείμνηστος Ιωάννης Καπαρουνάκης από το Θραψανό γύριζε στο χωριό του από το Αρκαλοχώρι. Ήταν άρρωστος και με πολύ κόπο κατέβηκε να πιει νερό. Το νερό  ήταν αγίασμα και μόλις το ήπιε ένιωσε ότι έγινε τελείως καλά. Ύστερα προχώρησε προς τη Βόνη και συνάντησε τον Τούρκο Μπέη που ήταν ιδιοκτησία του η περιοχή που ήταν το εκκλησάκι. 

Με πολλή συγκίνηση του διηγήθηκε πως ήταν άρρωστος και η Αγία Μαρίνα τον θεράπευσε. Τον παρακάλεσε λοιπόν να του επιτρέψει να ανακαινίσει το κατεστραμμένο εκκλησάκι και αν θέλει να του πουλήσει όλο το κτήμα. Ο Μπέης θύμωσε και με οργή του είπε να εξαφανιστεί, γιατί θα τον σκοτώσει. Καταλυπημένος και φοβισμένος έφυγε ο άνθρωπος για το χωριό του. Η Αγία Μαρίνα όμως δεν άργησε να κάνει το θαύμα της. Ο Μπέης είχε τρία παιδιά, τα οποία αρρώστησαν. Ο Μπέης απελπισμένος, δεν ήξερε τι να κάμει. Κατάλαβε όμως πως ο λόγος ήταν που δεν έδωσε το εκκλησάκι στον Καπαρουνάκη. 

Τότε πήγε ο ίδιος ο Μπέης και τον βρήκε για να του πει την απόφασή του: καιlaquo;έλα δω, γκιαούρη Γιάννη, να σου χαρίσω όλο το χωράφι της Ψειρούςκαιraquo;. Την περιφέρεια αυτή ονόμαζαν Ψειρού, γιατί είχαν παρατηρήσει πως όσα σιτηρά μάζευαν οι Τούρκοι την ημέρα της εορτής της Αγίας γέμιζαν ψείρες και τα πετούσαν. Ο Καπαρουνάκης παρέλαβε την περιοχή και με την βοήθεια και των άλλων χριστιανών ανακαίνισε την εκκλησία. Ο τάφος του βρίσκεται στην αυλή του σημερινού μοναστηριού. Το τότε προσκύνημα, έγινε με νόμο γυναικείο Μοναστήρι. Η Αγία Μαρίνα της Βόνης είναι πολύ θαυματουργή. Θεωρείται προστάτιδα των παιδιών και έχει μεγάλη δύναμη και χάρη στις περιπτώσεις των δαιμονιζομένων και των παράλυτων.

Σήμερα το μοναστήρι έχει τρεις αδελφές. Στις 17 Ιουλίου, ημέρα της εορτής της Αγίας Μαρίνας, γίνεται μεγάλο πανηγύρι.</description><latitude>35.329162</latitude><longitude>25.138526</longitude></property><property><name>Moνή Παναγίας Χρυσοσκαλίτισσας</name><description>Η εικόνα αυτή κρύφτηκε εδώ πιθανότατα την εποχή της εικονομαχίας 726-842 μ.Χ. Λέγεται μάλιστα ότι βρέθηκε από ένα γεωργό που έβλεπε σαν όραμα φλόγα καντηλιού τα βράδια. Πριν κτισθεί η Χρυσοσκαλίτισσα στη θέση της υπήρχε άλλος ναός στο όνομα της Κοίμησης της Θεοτόκου. Ηταν προσκολλημένος σε σπηλαιώδη βράχο. Στη σκέπη του βράχου υπήρχε και άλλος συνεχόμενος ναός της Αγίας Τριάδος.
Κάποτε αποφάσισαν να κτίσουν μεγαλύτερη την εκκλησία και σκέφτηκαν η ανέγερση να γίνει στους πρόποδες του βράχου, γιατί, έτσι θα απέφευγαν τις δυσκολίες και τον κόπο του ανεβάσματος των υλικών. Λέγεται ότι ενώ η εικόνα είχε μεταφερθεί αλλού, μυστηριακά γυρνούσε στη θέση που είχε πρωτοβρεθει. Όλοι θεώρησαν το γεγονός θέληση της Παναγίας να κτισθεί ο ναός πάνω στο βράχο, πράγμα που έγινε.
Το όνομα το πήρε, (κατά την παράδοση πάντα), από ένα χρυσό σκαλοπάτι, το τελευταίο από τα ενενήντα οκτώ που είχε τότε. Τα πρώτα χρόνια της Τουρκοκρατίας, ο Πατριάρχης αναγκάστηκε να πουλήσει τα κτήματα της Μονής καθώς και το χρυσό σκαλοπάτι, για να πληρώσει τους βαρύτατους φόρους που είχε επιβάλει ο σουλτάνος, με συνέπεια την ερήμωση του Μοναστηριού. Την ημέρα του Πάσχα του έτους 1824 έγινε η μεγάλη σφαγή στο Λαφονήσι από τους Τουρκοαιγύπτιους. Στο πέρασμά τους χάλασαν δέκα εκκλησίες της περιοχής. Πέρασαν και από τη Χρυσοσκαλίτισσα που ήταν έρημη. Ήθελαν να την ισοπεδώσουν, αλλά τους εμπόδισε ένα σμήνος μελισσών, που είχε για κυψέλη την κόγχη που βρίσκεται το εικονοστάσι το οποίο συναντούμε, όταν ανεβαίνουμε στη Μονή.
Πρώτος, που κατοίκησε μετά την ερήμωση, ήταν ένας μοναχός Ιωαννίκιος από τα Κύθηρα. Μετά το θάνατό του ακολούθησε νέα ερήμωση. Το 1855 άρχισε η αναβίωση της Μονής με την εγκατάσταση του μοναχού Μανασσή Καραγιαννάκη. Καταγόταν από την οικογένεια των Γλυνιάδων του χωριού Ασκύφου Σφακίων. Από συνδρομές, άρχισε την ανακαίνιση της ερειπωμένης Μονής και από τα ερείπια έκτιζε νέα κτίρια. Μετά από μερικά χρόνια ήλθε στη Μονή ο Εμμανουήλ Καλιτσουνάκης καταγόμενος από το χωριό Τζιτζιφιά. Χειροτονήθηκε ιερομόναχος και πήρε το όνομα Μελέτιος. Ο Μανασσής έφερε την αργυρή εικόνα της Παναγίας από τη Σμύρνη. Το 1866 πέθανε ο Μανασσής αφήνοντας, μια μικρή περιουσία που είχε αγοράσει από συνδρομές και χρήματα. Ο Μελέτιος συνέχισε επάξια το έργο του προϊσταμένου του Μανασσή και επί των ημερών του το μοναστήρι ήταν ιδιόρρυθμο. Τον Μελέτιο διαδέχθηκε ο Μανασσής κατά κόσμον Μιχαήλ Κατερινάκης από το Αμυγδαλοκεφάλι. Επί Μανασσή χάλασαν την παλιά εκκλησία και έκοψαν το βράχο για τη δημιουργία χώρου για το χτίσιμο της εκκλησίας που βλέπουμε σήμερα. Το κτίριο άρχισε με προθυμία και ζήλο την 9η Μαίου 1894 και περατώθηκε την 10η Αυγούστου του ίδιου έτους. Τα εγκαίνια έγιναν την ημέρα της εορτής της Κοίμησης της Θεοτόκου (15 Αυγούστου). Το 1897 ο Μανασσής έφυγε στο εξωτερικό και τον διαδέχθηκε ο Γρηγόριος Πλοκαμάκης (από Πλοκαμιανά) που υπηρέτησε τη Μονή περισσότερο από μισό αιώνα. Αυτόν αναφέρει ο Καζαντζάκης στο έργο του καιlaquo;Αναφορά στον Γκρέκοκαιraquo;.
Το 1900 η Μονή διαλύθηκε μαζί με άλλες μονές της Κρήτης. Επανιδρύεται σαν γυναικεία το 1940. Μετά την κατάληψη της Κρήτης από τους Γερμανούς, φιλοξενήθηκαν στη Μονή αρκετοί στρατιώτες, αγωνιστές και άλλοι που ανήκαν στην αγγλική κατασκοπεία. Το 1943 εγκαταστάθηκαν οι Γερμανοί κατακτητές στη Μονή (αφού έδιωξαν τους μοναχούς). Τότε πολυβολήθηκαν από αγγλικό αεροπλάνο. Σημάδια του πολυβολισμού φαίνονται σε χαμηλή εικόνα του τέμπλου. Η ζωή ξαναγύρισε μετά την 27η Ιανουαρίου 1944, ημέρα που έφυγαν οι Γερμανοί. Αυτή η ζωή συνεχίζεται αδιάκοπα από τους φιλόξενους και δραστήριους μοναχούς που προσφέρουν τις υπηρεσίες τους και κρατούν ζωντανό το ιερό αυτό προσκύνημα.</description><latitude>35.3103</latitude><longitude>23.5367</longitude></property><property><name>Ιερά Μονή Τοπλού</name><description>Το εντυπωσιακό μοναστηριακό συγκρότημα διαμορφώθηκε σταδιακά από τον 14ο αιώνα και, όπως επιβεβαιώνουν οι αρχειακές πηγές από τον 15ο αιώνα και εξής, εξελίχθηκε σταδιακά σε μία εύρωστη μονή με μεγάλη πνευματική ακτινοβολία. Το Μοναστήρι αναπτύσσεται γύρω από την εσωτερική αυλή σε τρεις ορόφους με επάλξεις, καλύπτοντας έκταση 800 περίπου τετραγωνικών μέτρων. 

Η οικοδόμησή του έγινε στα τελευταία χρόνια της Ενετοκρατίας, όπου ήταν φανερή η επερχόμενη τουρκική απειλή. Η πρόσοψη έχει μορφή αετωματική αναγεννησιακού τύπου, και φέρει εντοιχισμένη εγχάρακτη κτητορική επιγραφή του Ηγουμένου Γαβριήλ Παντόγαλου σε ελεγειακά δίστιχα. Σημαντικό είναι επίσης και το τέμπλο του καθολικού, όπου υπάρχουν αξιόλογες βυζαντινές εικόνες. Η Μονή είχε δύο επάλληλες εισόδους. Περνώντας δηλαδή τη μεγάλη εξωτερική πύλη βρισκόταν στην εξωτερική αυλή.  Εκεί υπήρχαν οι χώροι για τις πιο οχυρές δραστηριότητες. Η εξωτερική πύλη ήταν στο βάθος μιας θολωτής στοάς.  Η δεύτερη πόρτα βρίσκεται στο κυρίως μοναστηριακό κτήριο και ονομάζεται καιlaquo;πόρτα του τροχούκαιraquo;, που ήταν πολύ βαριά και δεν άνοιγε εύκολα. Πήρε την ονομασία της από ένα τροχό που διευκόλυνε τον καλόγηρο που ήταν επιφορτισμένος με το άνοιγμα ή το κλείσιμό της. Πάνω ακριβώς από την πύλη υπάρχει η καιlaquo;καταχύτρακαιraquo; η καιlaquo;τρύπα του φονιάκαιraquo;, με την οποία έριχναν στους πειρατές και τους εισβολείς που προσπαθούσαν να σπάσουν την πόρτα καυτό λάδι η μολύβι. Η ανοικοδόμηση της Μονής σε φρουριακή μορφή συνδέθηκε με τις βενετοκρητικές οικογένειες των Κορνάρων και των Μέτζων της Σητείας, γικαιrsquo;αυτό ακόμα και σήμερα η νότια πτέρυγα φέρει το όνομα των Κορνάρων και η βόρεια των Μέτζων, ονομασίες που μαρτυρούν τους χορηγούς της Μονής.

Η Μονή άκμασε τον 14ο και 15ο αιώνα, αν κρίνει κανείς από τον μεγάλο αριθμό σημαντικών βυζαντινών εικόνων εκείνης της περιόδου, που απηχούν πιστά την εξέλιξη της κωνσταντινουπολίτικης ζωγραφικής που σταδιακά εισέδυσε στην Κρήτη από την πτώση της Πόλης και μετά.  Η υψηλή εικαστική αξία των εικόνων είναι επίσης ενδεικτική του υψηλού επιπέδου της παιδείας της μοναχικής κοινότητας της Μονής, που διαδραμάτισε σημαντικό ρόλο στην άνοδο του πολιτιστικού επιπέδου της αναγεννησιακής Κρήτης. Αυτή η περίοδος ακμής συνεχίστηκε αδιατάραχτα μέχρι και το 1612, οπότε και ανακόπηκε από τον καταστρεπτικό σεισμό που έπληξε την Ανατολική Κρήτη. Κατά τη διάρκεια της Τουρκοκρατίας η Μονή υπήρξε πολλάκις αντικείμενο λεηλασίας και σφαγής από τους Τούρκους, αλλά κατάφερε να διατηρηθεί και να βοηθήσει τους υπόδουλους Έλληνες. Μάλιστα, από το 1856 λειτούργησε στους χώρους της οργανωμένο σχολείο, που δίδασκε τα εκκλησιαστικά γράμματα με την ευθύνη της δημογεροντίας.  Εκεί φοιτούσαν τα καλογεροπαίδια αλλά και τα παιδιά των λαϊκών της περιοχής. 

Το καθολικό της Μονής που τιμάται στο Γενέσιο της Θεοτόκου αρχικά ήταν μικρός καμαροσκεπής μονόχωρος ναός στον οποίο προστέθηκε δυτικά ένας δεύτερος ευμεγέθης καμαροσκεπής χώρος. Ο αρχικός ναΐσκος σήμερα επέχει θέση ιερού Βήματος, ενώ στην οξυκόρυφη καμάρα της προέκτασής του που διαιρείται από εγκάρσιο ενισχυτικό τόξο, σώζονται σε κακή κατάσταση τοιχογραφίες υψηλής ποιότητας που έχουν χρονολογηθεί στο δεύτερο μισό του 14ου αι. (Μπορμπουδάκης 2004). Όλες οι παραστάσεις που αναγνωρίζονται προέρχονται από έναν διευρυμένο χριστολογικό κύκλο τουλάχιστον δεκαέξι παραστάσεων. Σε τρίτη οικοδομική φάση διαμορφώθηκε σε επαφή με τη νότια πλευρά του καθολικού ο επίσης μονόχωρος καμαροσκεπής ναός του Αγίου Ιωάννου του Θεολόγου. Μία πολύ σημαντική συλλογή εικόνων, χειρογράφων, παλαιτύπων, χαρακτικών και εκκλησιαστικών κειμηλίων φυλάσσεται στη μονή και εκτίθεται, αποτελώντας έναν σημαντικό πολιτιστικό προορισμό της ανατολικής Κρήτης. Το μοναστήρι σήμερα είναι ενεργό ως ανδρική Μονή.</description><latitude>35.2216</latitude><longitude>26.2162</longitude></property><property><name>Ἱερά Πατριαρχική καί Σταυροπηγιακή  Μονή Ζωοδόχου Πηγής -  Χρυσοπηγής</name><description>Κτήτορας της Μονής ὑπῆρξε ὁ ιατρός και φιλόσοφος Ιωάννης Χαρτοφύλακας, επιφανής Χανιώτης πού έζησε στα μέσα του 16ου αιώνα και ίδρυσε την Μονή ως ανδρική. Την περίοδο της Ενετοκρατίας, ἡ Μονή Χρυσοπηγής αναδείχτηκε σε σημαντικό πνευματικό κέντρο για τα Χανιά με πολλούς μοναχούς και πλούσια βιβλιοθήκη. Κατά την Τουρκοκρατία, το ἔτος 1654, ἡ Μονή ἔγινε Πατριαρχικό Σταυροπήγιο καί ἐξακολούθησε νά εἶναι πηγή πνευματικοῦ ἀνεφοδιασμοῦ καί ἐθνικῆς αὐτογνωσίας σέ καιρούς δίσεκτους. Ὑπέφερε πολλά δεινά ἀπό τούς Ὀθωμανούς, συμμεριζόμενη τίς ἱστορικές συνθῆκες τῆς Κρήτης, ἐνῶ τό ἔτος 1821, στήν ἔναρξη τῆς ἑλληνικῆς ἐπανάστασης, καταστράφηκε καί ἐρημώθηκε. Ἀπό τό ἔτος 1848 καί ἑξῆς, τό μοναστήρι ἀνακαινίσθηκε καί ἐπανδρώθηκε ἐκ νέου.

Τήν περίοδο τῆς γερμανικῆς κατοχῆς τῆς Κρήτης, κατά τόν Β' Παγκόσμιο Πόλεμο, ἡ Μονή χρησιμοποιήθηκε ὡς διοικητήριο τῶν στρατευμάτων κατοχῆς. Οἱ μοναχοί ὑποχρεώθηκαν νά ἀπομακρυνθοῦν καί προκλήθηκαν μεγάλες φθορές καί ἀλλοιώσεις στήν ἀρχιτεκτονική δομή τῶν κτηρίων. Ἀκολούθησε περίοδος παρακμῆς καί μαρασμοῦ τῆς Μονῆς.καιnbsp;Τό ἔτος 1976, ἡ Μονή Χρυσοπηγῆς μετατράπηκε σέ γυναικεῖο κοινόβιο. Ἡ νέα ἀδελφότητα ἀναστήλωσε τή Μονή ἐκ θεμελίων, πραγματοποιώντας παράλληλα ἀνακαινιστικό ἔργο σέ πνευματικό καί κοινωνικό ἐπίπεδο.καιnbsp;Μέ σεβασμό στή μακραίωνη ἱστορία τῆς Μονῆς ἀναστηλώθηκε τό κτηριακό συγκρότημα, μέ τρόπο ὥστε νά ἀναδειχθεῖ ὡς ἀρχαιολογικό μνημεῖο πού ἀποτυπώνει στά ἀρχιτεκτονικά του χαρακτηριστικά τήν ἱστορική πορεία τοῦ νησιοῦ. Παράλληλα, μέ τή λειτουργία Ἐκκλησιαστικοῦ καί Λαογραφικοῦ Μουσείου, συντηροῦνται καί διαφυλάττονται τά κειμήλια πού διασώθηκαν στή Μονή.

Στήν Μονή Χρυσοπηγῆς ἐντός τοῦ Καθολικοῦ, τό ὁποῖο εἶναι ἀφιερωμένο στήν Παναγία τήν Ζωοδόχο Πηγή, ὑπάρχουν τά παρεκκλήσια τοῦ Ἁγίου Ἰωάννη τοῦ Θεολόγου καί τῆς Ἁγίας Αἰκατερίνης. Στή βόρεια πλευρά τοῦ περιβόλου βρίσκεται τό παρεκκλήσι τοῦ Ἁγίου Χαραλάμπους καί στήν ἀνατολική τῶν Ἁγίων Ἰωάννη τοῦ Καλυβίτη καί Ἀρσενίου τοῦ Καππαδόκη.καιnbsp;Οἱ ἀδελφές τῆς Μονῆς ἐργάζονται ἐξασκώντας τίς παραδοσιακές μοναστηριακές τέχνες, ὅπως εἶναι ἡ ἁγιογράφηση φορητῶν εἰκόνων καί ἡ τοιχογράφηση ναῶν, ἡ χρυσοκεντητική, ἡ λιθογλυπτική, ἡ ἔκδοση βιβλίων, ἡ φιλοτέχνηση καί ἐκτύπωση ἱερῶν ἀντιμηνσίων, ἡ βιβλιοδεσία, ἡ μελισσοκομία, ἡ κηροπλαστική, ἡ παρασκευή λιβανιοῦ καί χειροποίητου σαπουνιοῦ, καθώς ἐπίσης καί ἡ βιολογική καλλιέργεια τῶν μοναστικῶν κτημάτων. Οἱ τέχνες αὐτές, ἐμπλουτισμένες μέσα στή ζωή τῆς ἀδελφότητας μέ τήν προσευχή καί τήν ἄσκηση, κάνουν φανερή τήν ἱερότητα τοῦ κόσμου καί τῆς ἀνθρώπινης ζωῆς, ὅπως κατανοεῖται καί βιώνεται στήν ὀρθόδοξη παράδοση.

Ἡ βιολογική γεωργία ἐντάσσεται στή γενικότερη προσπάθεια τῆς Μονῆς γιά τήν προστασία τοῦ περιβάλλοντος καί ἔχει ὡς ἀφετηρία τό σεβασμό τῆς Ὀρθόδοξης Ἐκκλησίας πρός τόν Δημιουργό τοῦ κόσμου καί πρός τόν ἄνθρωπο. Ἡ δράση γιά τήν προστασία τοῦ περιβάλλοντος, ὅταν ἐμπνέεται ἀπό τόν τρόπο ζωῆς τῆς ὀρθόδοξης παράδοσης, δέν ἀποσκοπεῖ ἁπλῶς στή διαφύλαξη τῆς ὑγείας ἤ τῆς εὐημερίας στοχεύει στή διάσωση τῆς ἀκεραιότητας τοῦ ἀνθρώπου ὡς ψυχοσωματικῆς ὕπαρξης καί ὁδηγεῖ ἀπό τή φθορά τῆς ὑπερκαταναλωτικότητας στή συνειδητοποίηση τοῦ νοήματος τῆς ζωῆς καί στήν ἀξιολόγηση τῆς προσωπικῆς εὐθύνης γιά τή σωτηρία καί τόν ἁγιασμό τοῦ κόσμου. Ἡ σχετική δράση τῆς Μονῆς συνδυάζεται μέ τίς πρωτοβουλίες τοῦ Οἰκουμενικοῦ Πατριαρχείου γιά τήν προστασία τοῦ περιβάλλοντος, ὅπως ἐκφράσθηκαν ἐπίσημα γιά πρώτη φορά τό ἔτος 1989, μέ τήν ἀνακήρυξη τῆς 1ης Σεπτεμβρίου ὡς ἡμέρας προσευχῆς ὑπέρ τοῦ φυσικοῦ περιβάλλοντος, καί συνεχίζεται μέχρι σήμερα μέ τήν εὐλογία τοῦ Οἰκουμενικοῦ Πατριάρχη κ.κ. Βαρθολομαίου.

Σέ καθεστώς βιολογικῆς γεωργίας βρίσκεται ὅλη ἡ ἔκταση πού ἀνήκει στό μοναστήρι, περίπου 300 στρέμματα, ἡ ὁποία περιλαμβάνει ἐλαιόδεντρα, μανταρινιές, πορτοκαλιές, ἀβοκάντο, συκιές, λαχανόκηπους κ.ἄ. Σέ ὅλα τά στάδια τῆς καλλιέργειας τῶν δέντρων, τῶν κήπων καί τῶν λουλουδιῶν ἡ λίπανση γίνεται μέ ὀργανικό ὑλικό (κομπόστ), ἡ καταπολέμηση τῶν ἀσθενειῶν μέ βιολογικά ἀντίδοτα καί μέ ὠφέλιμα ἔντομα, ἐνῶ ἡ ἐξουδετέρωση τῶν ζιζανίων στό ἔδαφος μέ μηχανικά μέσα. Ἡ συστηματική καλλιέργεια τῶν κτημάτων τῆς Μονῆς ἔχει ὡς ἀποτέλεσμα τήν παραγωγή βιολογικῶν προϊόντων, τά ὁποῖα προσφέρονται γιά τή διατροφή τῆς ἀδελφότητας καί τῶν ἐπισκεπτῶν. Τό ἐλαιόλαδο, τό ὁποῖο παράγεται σέ μεγαλύτερες ποσότητες, διατίθεται μέ κατάλληλη συσκευασία στό ἐμπόριο. Ταυτόχρονα, στή Μονή γίνεται οἰκολογική διαχείριση τῶν ἀπορριμμάτων.

Ἡ ἀδελφότητα τῆς Μονῆς στοχεύει στήν οἰκολογική εὐαισθητοποίηση καί μέ ἐνέργειες κοινωνικῆς παρέμβασης, ὅπως τά προγράμματα περιβαλλοντικῆς ἐκπαίδευσης πού ἀπευθύνονται σέ μαθητές ὅλων τῶν βαθμίδων, σέ φοιτητές, στελέχη κατασκηνώσεων καί σέ ἄλλες ὁμάδες νέων ἀνθρώπων. Τά προγράμματα αὐτά, ἐκτός ἀπό ἐνημέρωση, προσφέρουν στούς νέους τή δυνατότητα συμμετοχῆς σέ βιωματικές δραστηριότητες, ὅπως ἐξόδους γνωριμίας καί ἐξοικείωσης μέ τή φύση, ἀπελευθερώσεις πουλιῶν, δενδροφυτεύσεις κ.ἄ.καιnbsp;Ἡ ἀδελφότητα τῆς Χρυσοπηγῆς, ἔχει πραγματοποιήσει καί τήν ἀναστήλωση τοῦ παλαιοῦ μετοχιοῦ τῆς Ἁγίας Κυριακῆς, σέ ἀπόσταση 12 χλμ. ἀπό τά Χανιά. Ἡ περιοχή τοῦ μετοχιοῦ εἶναι προστατευόμενος βιότοπος μέ πυκνή βλάστηση, βαθιά ρεματιά, πού τό χειμώνα διασχίζεται ἀπό χείμαρρο, καί πολλά σπηλαιώδη παρεκκλήσια, στά ὁποῖα ὁδηγοῦν κατάλληλα διαμορφωμένα μονοπάτια. Παράλληλα μέ τήν ἀναστήλωση τῶν παλαιῶν μοναστικῶν κτισμάτων, ἔχουν οἰκοδομηθεῖ καί νέα, λιθόκτιστα, πάνω σέ βραχῶδες ὕψωμα τῆς περιοχῆς, στά ὁποῖα ἐφαρμόζονται ἀνανεώσιμες πηγές ἐνέργειας. Στήν εὐρύτερη περιοχή τῆς Ἁγίας Κυριακῆς ἔχει δημιουργηθεῖ ἕνα μοναστηριακό σύνολο, ὅπου δομημένος καί ἀδόμητος χῶρος βρίσκονται σέ ἰσορροπία, μέ ἀποτέλεσμα τήν ἀνάδειξη καί τήν προστασία τοῦ φυσικοῦ περιβάλλοντος.

Ἀκολουθώντας τή μακραίωνη μοναστική ἱστορία καί παράδοση τοῦ τόπου, στό μοναστήρι τῆς Χρυσοπηγῆς βιώνεται καί στίς ἡμέρες μας τό μυστήριο τῆς μοναχικῆς ζωῆς μέσα ἀπό τή λατρεία καί τήν ἄσκηση. Μέ ἐπίκεντρο πάντοτε τή λειτουργική ζωή, στήν ὁποία συμμετέχουν πολλοί ἄνθρωποι καί κυρίως νέοι, συνεχίζεται ἡ μοναστική παράδοση, καλλιεργοῦνται οἱ παραδοσιακές τέχνες καί συγχρόνως γίνεται ἕνα πνευματικό ἄνοιγμα στήν κοινωνία. Ἡ σημερινή πολυμελής ἀδελφότητα τῆς Χρυσοπηγῆς δέχεται καί περιχωρεῖ μέ ἀγάπη ὅλους τούς ἀνθρώπους, προσπαθώντας νά κατανοεῖ τίς βαθύτερες ψυχικές ἀνάγκες τους καί τίς σύγχρονες ὑπαρξιακές ἀγωνίες.καιnbsp;

Ἡ Μονή εἶναι ἀνοικτή κάθε μέρα ἀπό 8.00 π.μ.-12.00 μ. καί 3.30-6.00 μ.μ.καιnbsp;Τό Σάββατο, τήν Κυριακή καί σέ ὅλες τίς μεγάλες γιορτές τελεῖται Θεία Λειτουργία καί ἡ κεντρική πύλη τῆς Μονῆς εἶναι ἀνοικτή γιά τούς προσκυνητές.

καιnbsp;</description><latitude>35.4922</latitude><longitude>24.0285</longitude></property><property><name>Moνή Αγίας Τριάδας Τζαγκαρόλων</name><description>Η μονή κτίστηκε από τους Ενετούς άρχοντες Ιερεμία και Λαυρέντιο Τζαγκαρόλους. Ο Ιερεμίας ήταν γνωστός λόγιος της εποχής, σπουδαία μόρφωση, πολύ καλός φίλος του Πατριάρχη Αλεξανδρείας Μελετίου Πηγά. Ο ίδιος ο Ιερεμίας υπήρξε και υποψήφιος για Οικουμενικός Πατριάρχης. Επίσης, ο Ιερεμίας σχεδίασε και έκτισε το μοναστηριακό συγκρότημα της μονής, αφού επηρεάστηκε από τον αρχιτέκτονα Sebastiano Serlio από τη Βερόνα της Ιταλίας.
Στο μοναστήρι έχει διαμορφωθεί ένα μικρό μουσείο με διάφορες εικόνες και σκεύη. Από αυτά ξεχωρίζει χειρόγραφο ειλητό (ύφασμα που καλύπτει την αγία τράπεζα με την εικόνα του Πανάγιου Τάφου) του 12ου αιώνα, εικόνες του Αγίου Ιωάννη του Θεολόγου (16ος αιώνας), του Αγίου Νικολάου (17ος αιώνας), καθώς και οι εικόνες του Ένθρονου Χριστού, της Ζωοδόχου πηγής και της Δευτέρας Παρουσίας (1635 - 1645).
Σήμερα, μετά από πολλές ιστορικές περιπέτειες, η Μονή εξακολουθεί να παίζει σημαντικό ρόλο στη θρησκευτική και οικονομική ζωή της Κρήτης. Είναι Σταυροπηγιακή, που σημαίνει ότι η διαχείρισή της γίνεται άμεσα από το Οικουμενικό Πατριαρχείο. Ο επισκέπτης εδώ θα δει ένα απίθανα καλοδιατηρημένο και ολοζώντανο μοναστήρι που παράγει και εξάγει μοναδικής ποιότητας βιολογικό ελαιόλαδο, κρασί, μέλι, ξύδι και σαπούνι από ελαιόλαδο.</description><latitude>35.5618</latitude><longitude>24.1360</longitude></property><property><name>Μονή Καθολικού</name><description>Θεωρείται το αρχαιότερο μοναστήρι στη Κρήτη, καθώς ιδρύθηκε στα μέσα του 11ου αιώνα. Ιδρυτής του θεωρείται ο Άγιος Ιωάννης ο Ξένος ή Ερημίτης, ο οποίος έζησε στη σπηλιά όπου είναι κτισμένος ο σπηλαιώδης ναός αφιερωμένος στον ίδιο (εορτάζει στις 20 Σεπτεμβρίου). Οι τριγύρω σπηλιές αποτέλεσαν αρχικά καταφύγιο για τους μοναχούς που έφτασαν εδώ, ενώ αργότερα κτίστηκαν και τα κελιά της μονής. Όταν οι ακτές της Κρήτης αποτέλεσαν στόχο των πειρατών της Μεσογείου, οι μοναχοί αναγκάστηκαν να μεταφερθούν σε πιο απόμερο μέρος κι έτσι ίδρυσαν την μονή Γουβερνέτου.
Το μοναστήρι σήμερα είναι ερειπωμένο και η πρόσβαση γίνεται μέσω καλντεριμιού που ξεκινάει από τη μονή Γουβερνέτου (20-30καιrsquo;). Στο χώρο του μοναστηριού θα δείτε τον ναό του Αγίου Ιωάννη και τη σπηλιά, τα ερειπωμένα κελιά των μοναχών και το παλιό εντυπωσιακό γεφυράκι που διασχίζει τον ποταμό του φαραγγιού. Κάτω από το δάπεδο της γέφυρας έχει αρκετούς αποθηκευτικούς και βοηθητικούς χώρους.
Επίσης, αν συνεχίσετε 10καιrsquo; λεπτά προς τη θάλασσα, θα βρεθείτε σε ένα υπέροχο μικρό φιόρδ με γαλαζοπράσινα νερά, στο οποίο υπάρχουν ερείπια από το παλιό λιμάνι της μονής. Επίσης, κοντά υπάρχει ένας μεγάλος βράχος με μορφή που θυμίζει καράβι. Σύμφωνα με το θρύλο, ο βράχος αυτός είναι πειρατικό καράβι που πέτρωσε μετά από τις κατάρες του ηγούμενου του Καθολικού.</description><latitude>35.59041</latitude><longitude>24.14590</longitude></property><property><name>Ιερά Μονή Τιμίου Προδρόμου</name><description>Ἡ οροσειρὰ ποὺ τὸ περιβάλει ἀπὸ τὰ βορειοανατολικὰ μὲ ὑψηλότερο σημεῖο (528μ.) τὸ ὄρος Σκλόκα, ἔδωσε καταφύγιο σὲ πολλοὺς ἀσκητὲς διὰ μέσου τῶν αἰώνων, ὁ σπουδαιότερος τῶν ὁποίων εἶναι ὁ Ἅγιος Ἰωάννης ὁ Ἐρημίτης, ὁ ὁποῖος ἔζησε σὲ μία σπηλιὰ , στὴ βορειότερη πλαγιὰ τοῦ Ἀκρωτηρίου. Ἀπὸ τὶς πολυάριθμες, μικρὲς ἢ μεγάλες μοναστικὲς ἐγκαταστάσεις, σήμερα λειτουργοῦν τρία Μοναστήρια: τὸ Γουβερνέτο στὴν ὀρεινὴ περιοχή, ἡ Ἁγία Τριάδα στοὺς νότιους πρόποδές της καὶ τὸ Μοναστήρι τοῦ Ἁγίου Ἰωάννου τοῦ Προδρόμου στὸν ἀρχικὸ αὐχένα τῆς χερσονήσου.καιnbsp;
Ἀφήνοντας κανεὶς τὰ Χανιὰ πρὸς τ΄ ἀνατολικὰ μὲ κατεύθυνση τὸ Ἀκρωτήρι καὶ τὸ ἀεροδρόμιο, ὁ δρόμος ἀνηφορίζει σιγὰ πάνω ἀπὸ τὴν πόλη καὶ τὴ θάλασσα, ἀποκαλύπτοντας ἕνα μαγευτικὸ πανόραμα τῶν Χανίων, μιᾶς ἀπὸ τὶς ὀμορφότερες πόλεις τῆς Ἑλλάδας.καιnbsp;Ἀνάμεσα ἀπὸ πυκνοφυτευμένα πράσινα πεῦκα ὁ δρόμος ὁδηγεῖ πρὸς τὰ δεξιὰ στὸ μικρὸ οἰκισμὸ τοῦ Ἁγίου Ματθαίου ὅπου καὶ ἡ Ἐκκλησιαστικὴ Σχολὴ Κρήτης, ἐνῶ πιὸ ψηλά, πρὸς τὰ ἀριστερά, στὸν Προφήτη Ἠλία, ὅπου βρίσκονται οἱ τάφοι τῶν δύο Βενιζέλων : τοῦ Ἐλευθερίου Βενιζέλου, πρωθυπουργοῦ τῆς Ἑλλάδας γιὰ ὀκτὼ περιόδους, ἀπὸ τὸ 1910 ἕως καὶ τὸ 1933, καὶ τοῦ γιοῦ του Σοφοκλῆ Βενιζέλου, πρωθυπουργοῦ γιὰ 3 περιόδους, ἀπὸ τὸ 1944 ἕως καὶ τὸ 1951. Συνεχίζοντας κάτ΄ εὐθείαν ἐμπρός, σὲ ἀπόσταση 1 χλμ. περίπου, ὑπάρχει πινακίδα μὲ τὴν ἐπιγραφὴ καιlaquo;Μονὴ Καλογραιῶνκαιraquo; δείχνοντας ἀριστερά, ὅπου καὶ ἡ εἴσοδος τοῦ χωριοῦ Κορακιές. Ἀκολουθώντας τὸ δρόμο ὅλο ἀριστερά, ὁ ἐπισκέπτης φθάνει στὴν πύλη τοῦ Μοναστηριοῦ.
Ὑπάρχει δημόσια συγκοινωνία πρὸς τὸ Μοναστήρι. Ἀστικὰ λεωφορεῖα μὲ τελικὸ προορισμὸ καιlaquo;Κορακιέςκαιraquo; φεύγουν ἀπὸ τὴν ἀφετηρία, ἐμπρὸς ἀπὸ τὴν Κεντρικὴ Ἀγορὰ τῶν Χανίων καὶ σταματοῦν ἐμπρὸς στὸ Μοναστήρι, μετὰ ἀπὸ 40΄ τῆς ὥρας. Ἡ διαδρομὴ γίνεται πιὸ σύντομη μὲ τὴ χρήση ταξί. Ἡ ἀπόσταση Χανιὰ καιndash; Κορακιὲς εἶναι 7 χλμ.καιnbsp;Ὁ ἐπισκέπτης βλέπει κάτ΄ ἀρχὴν τὸ ψηλὸ τεῖχος ποὺ περιβάλλει ὅλη τὴ Μονή. Μέσα ἀπὸ αὐτὸ δὲν ἀργεῖ νὰ διαπιστώσει τὸ συνταίριασμα τῆς φύσης καὶ τῆς ἀνθρώπινης αὐταπάρνησης. Τὰ σκιερὰ δέντρα καὶ μία ἀφθονία ἀπὸ λουλούδια τὸν καλωσορίζουν. Ἡ ἠρεμία καὶ ἡ σιωπὴ τὸν τυλίγουν, καταπραΰνοντάς τον ἀπὸ τὴν ἔνταση τῆς καθημερινότητας.καιnbsp;Ὁ Ναὸς καὶ τὰ χαμηλὰ κτίσματα μὲ τὰ κελιὰ φανερώνουν τὴν ἁπλότητα. Οἱ μοναχές, ἀποτραβηγμένες ἀπὸ τὰ ἐγκόσμια ζοῦν μὲ τὸ δικό τους ἀθόρυβο τρόπο τῆς μοναχικῆς ζωῆς, διακονώντας τὸν Κύριο στὸν ὁποῖο ἔχουν ἀφιερώσει τὴν ὕπαρξή τους.</description><latitude>35.51880</latitude><longitude>24.07581</longitude></property><property><name>Μονή Οδηγήτριας Γωνιάς</name><description>Το καθολικό κτίστηκε και τοιχογραφήθηκε στα μέσα του 14ου αιώνα στον αρχιτεκτονικό τύπο του μονόχωρου, καμαροσκέπαστου. Επεκτάθηκε προς τα δυτικά και τοιχογραφήθηκε από ένα άριστο ζωγράφο του β΄ μισού του 15ου αιώνα με παραστάσεις ορθίων αγίων, σκηνές από τον ευαγγελικό και το θεομητορικό κύκλο και την παράσταση της Κλίμακας του Ιωάννη. Κατά τον επόμενο αιώνα προστέθηκε ένα ακόμη κλίτος προς νότο και ανοίχτηκε τοξωτό άνοιγμα επικοινωνίας στην ανατολική πλευρά.Στις αρχές του 17ου αιώνα οι μοναχοί Βλάσιος ο Κύπριος και Βενέδικτος Τζαγκαρόλος, μετά από θαυματουργική εύρεση εικόνας της Παναγίας, σύμφωνα με την παράδοση, έκτισαν τη νέα μονή στη σημερινή θέση. Λόγω της μεγάλης κλίσης του εδάφους κατασκεύασαν υπόγειους, θολωτούς χώρους και δημιούργησαν το επίπεδο πάνω στο οποίο κτίστηκε το κυρίως συγκρότημα. Αν και η οργάνωση του συγκροτήματος ακολουθεί τις αρχές της ορθόδοξης μοναστηριακής παράδοσης, στα επιμέρους αρχιτεκτονικά στοιχεία κυριαρχούν οι αρχές του Δυτικού Μανιερισμού. 

Το τρίκογχο με τρούλο καθολικό είναι κτισμένο στην ανατολική πλευρά της αυλής. Κατά το 19ο αιώνα προστέθηκαν πλάγια παρεκκλήσια, νάρθηκας και υψηλό κωδωνοστάσιο. Ο ναός διασώζει το αρχικό ξυλόγλυπτο τέμπλο του 17ου αιώνα με εικόνες του ζωγράφου Παρθενίου και άλλων, ενώ στους τοίχους και τα παρεκκλήσια υπάρχουν και άλλες εικόνες της Κρητικής Σχολής. Ιδιαίτερα φροντισμένη είναι η Τράπεζα στη ΒΑ γωνία της Μονής και το Ηγουμενείο στη ΝΑ. Στο σκευοφυλάκιο στη νότια πτέρυγα είναι εκτεθειμένη μια σημαντική συλλογή φορητών εικόνων από το 14ο αιώνα, μεταξύ των οποίων περιλαμβάνονται σημαντικά έργα του εργαστηρίου του Ανδρέα Ρίτζου και των ζωγράφων Ησαϊα, Κωνσταντίνου Παλαιοκαπά, του ιερομονάχου Νείλου, του Κωνσταντίνου Σγουρού, του Γεωργίου Στάη και άλλων. Επίσης εκτίθενται άμφια, σταυροί ευλογίας, ένα αντιμήνσιο του κρητικού πατριάρχη Αλεξανδρείας Μελετίου Πηγά. Ιδιαίτερα σημαντική είναι η βιβλιοθήκη της Μονής με ένα μεγάλο αριθμό παλαίτυπων βιβλίων και μερικά χειρόγραφα του 17ου-19ου αιώνα.</description><latitude>35.5510</latitude><longitude>23.7766</longitude></property><property><name>Μονή Αγίων Πατέρων</name><description>Ο Ιωάννης αναχώρησε από τον Αζωγυρέ για την περιοχή του Ακρωτηρίου, κοντά στη Μονή Γουβερνέτου Κυδωνίας, όπου και τοξεύτηκε από κάποιον κυνηγό. Σύμφωνα με την παράδοση οι 98 μοναχοί πέθαναν την ίδια στιγμή με τον Ιωάννη, σύμφωνα με την κοινή επιθυμία τους μέσα στο σπηλαιοβάραθρο, όπου ζούσαν. Εκεί είναι και ο κυρίως χώρος λατρείας τους, που αναπτύχθηκε από τα τέλη της Βενετοκρατίας. 

Κοντά στο μονόχωρο ναό κτίστηκαν τα απλά, λαϊκά κτίσματα, που φιλοξενούσαν τους μοναχούς, αλλά και τους προσκυνητές, που συγκεντρωνόταν στη μνήμη τους στις 7 Οκτωβρίου. Στο χώρο της Μονής υπάρχει ένα μικρό μουσείο με νεότερα εκκλησιαστικά κειμήλια, ιστορικά και λαογραφικά αντικείμενα.</description><latitude>35.5510</latitude><longitude>23.7766</longitude></property><property><name>Μονές της Χερσονήσου της Σπάθας Ροδωπού</name><description>Το ανακατασκευασμένο πολλές φορές καθολικό της Μονής του Αγίου Γεωργίου, κοντά στις Μένιες, κτίστηκε αρχικά στα μέσα του 14ου αιώνα, οπότε χρονολογείται παράσταση ιεράρχη, που αποκαλύφθηκε και είναι έργο ενός άριστου τεχνίτη. Καλής ποιότητας έργο λαϊκού τεχνίτη, που επηρεάζεται από τις τάσεις της Μακεδονικής Σχολής, είναι και ο διάκοσμος του ανατολικού μέρους του μονόχωρου καθολικού της Μονής του Αγίου Παύλου, σε ορμίσκο της Σπάθας, που χρονολογείται στα τέλη του 14ου αιώνα. 

Στην επέκταση του ναού προς τα δυτικά ένας καλός τεχνίτης των μέσων του 15ου αιώνα ζωγραφίζει ολόσωμους αγίους και σκηνές από τον ευαγγελικό κύκλο. Λόγω της απομονωμένης θέσης του ναού ένας μεγάλος αριθμός από επιγραφές έχουν χαραχτεί πάνω στις τοιχογραφίες με ενδιαφέρον περιεχόμενο. Η μικρή μονή του Αγίου Ιωάννη του Προδρόμου στη γραφική κοιλάδα του Γκιώνα, χρονολογείται στο 16ο αιώνα και είναι ένα από τα μεγαλύτερα προσκυνήματα στην Κρήτη. Αναφέρεται στις βενετσιάνικες πηγές ως San Zuanne sto Chiona (στο Χιονά). Ο ναός κτίστηκε αρχικά μονόκλιτος κατά τον 16ο αιώνα και επεκτάθηκε σταδιακά σε δίκλιτο, καθώς ένας μεγάλος αριθμός από προσκυνητές φτάνουν κάθε χρόνο στη μνήμη του αγίου, ημέρα κατά την οποία γίνονται και πολλές βαπτίσεις. 

Σε μικρή στέρνα ομβρίων, μέσα στο ναό, βρέθηκαν αγγεία και νομίσματα από το 12ο αιώνα. Δυτικά του ναού είναι κτισμένο δίδυμο, θολωτό κτίσμα της Μονής και δυτικά μια σειρά από μεταγενέστερα κελιά για την εξυπηρέτηση των προσκυνητών.</description><latitude>35.5618</latitude><longitude>23.7554</longitude></property><property><name>Μονή Αγίου Γεωργίου</name><description>Σήμα κατατεθέν του μοναστηριού είναι το μεγάλο ελαιοτριβείο με τις 12 καμάρες, του οποίου η οροφή έχει καταρρεύσει. Στο εσωτερικό του βρίσκονται τέσσερις ελαιόμυλοι, από τους οποίους σώζονται μόνο οι κτιστές βάσεις, ενώ οι μυλόπετρες έχουν αφαιρεθεί. Το μεγάλο μέγεθος του ελαιοτριβείου αλλά και η ύπαρξη των τεσσάρων ελαιόμυλων, μοναδική περίπτωση στα ελαιοτριβεία της Κρήτης, μαρτυρούν τις τεράστιες ποσότητες ελαιοκάρπου που συγκεντρώνονταν εδώ και, κατά συνέπεια, και την τεράστια παραγωγή λαδιού.

Πριν την ίδρυση του μοναστηριού, η περιοχή ήταν οικισμός και φέουδο ενός Ενετού άρχοντα, του οποίου το σπίτι σώζεται ακόμη. Όταν ήρθαν οι Τούρκοι στην Κρήτη, ανάγκασαν τους κατοίκους είτε να εγκαταλείψουν τον οικισμό, είτε να αλλαξοπιστήσουν. 4 οικογένειες αλλαξοπίστησαν και μάλιστα σε τέτοιο βαθμό που μίσησαν τους Χριστιανούς. Έτσι, ζήτησαν από τους Τούρκους να μετατρέψουν την Εκκλησία του Αγίου Γεωργίου, που βρισκόταν στο χωριό, σε τζαμί. Γικαιrsquo; αυτό επέβαλαν εξαντλητικό φόρο στον ιερέα της εκκλησίας, ώστε να αναγκαστεί να εγκαταλείψει την εκκλησία και τη περιουσία της. Ωστόσο, ο παπάς παραχώρησε την εκκλησία στη μονή της Αγίας Τριάδας των Τζαγκαρόλων, η οποία μπορούσε πλέον να πληρώνει τους φόρους.
Έκτοτε, μοναχοί της Αγίας Τριάδας ήρθαν στο Καρύδι και έκτισαν έναν νέο μεγαλύτερο ναό, με τη σημερινή μορφή του. Η περιουσία της μονής μεγάλωσε γρήγορα, καθώς πολλοί Χριστιανοί δώρισαν τις εκτάσεις τους στο μοναστήρι. Ακόμη και Τούρκοι παραχώρησαν την περιουσία τους στον Άη Γιώργη, τον οποίο γενικά σέβονται ως λαός.</description><latitude>35.39174</latitude><longitude>24.20419</longitude></property><property><name>Ιερά Μονή Φανερωμένης</name><description>καιnbsp;Η ακριβής χρονολογία ίδρυσής της Μονής είναι άγνωστη, όμως σύμφωνα με την παράδοση το μοναστήρι υπήρχε ήδη το 1282, καθώς εκείνη τη χρονιά συγκεντρώθηκαν στη Μονή οι αρχηγοί της Κρήτης για να αποφασίσουν για το μέλλον του αγώνα εναντίον των Ενετών κατακτητών. Κατά τη διάρκεια της Τουρκοκρατίας λειτουργούσε στη μονή και κρυφό σχολειό, το οποίο σώζεται ως τις μέρες μας. Το παρόν οικοδομικό συγκρότημα φαίνεται ότι χρονολογείται στο 19ο και στον 20ο αιώνα. Είναι χτισμένο πάνω σε ιδιαίτερα επικλινές, βραχώδες έδαφος, εμπρός από ένα κατακόρυφο βράχο σε ένα σπήλαιο του οποίου είναι κτισμένο το καθολικό του μοναστηριού. Το συγκρότημα αποτελείται από τέσσερις ενότητες κτισμάτων διατεταγμένες γύρω από μια στενή αυλή. Παρά τις επεμβάσεις που έχει δεχθεί τα τελευταία χρόνια και οι οποίες του έχουν επιφέρει κατά τόπους αλλοιώσεις, το φρουριακού χαρακτήρα κτηριακό συγκρότημα της Μονής Φανερωμένης αποτελεί αναμφίβολα ένα σημαντικό δείγμα της κρητικής μοναστηριακής αρχιτεκτονικής του 19ου αιώνα. Το καθολικό είναι ναός με διπλή αφιέρωση στην Παναγία (Ζωοδόχος Πηγή και Κοίμηση), και φράσσει σπήλαιο με λατρευτικό χαρακτήρα, το οποίο αποτέλεσε και τον πυρήνα της ανάπτυξης της μονής.
Η Μονή Φανερωμένης πανηγυρίζει την εορτή της Κοιμήσεως της Θεοτόκου στις 15 Αυγούστου. Πλήθος πιστών κατακλύζει κατκαιrsquo; έτος την Μονή κυρίως την ημέρα της εορτής. Η Παναγία η Φανερωμένη είναι θαυματουργός, γικαιrsquo; αυτό και είναι πασίγνωστη σκαιrsquo; ολόκληρη την Κρήτη και ιδιαίτερα στο Νομό Λασιθίου και στις επαρχίες Πεδιάδος και Βιάννου του Ν. Ηρακλείου.
Έτσι, τον Αύγουστο, που είναι ο μήνας της Παναγίας, το Μοναστήρι αποτελεί ένα από τα μεγαλύτερα προσκηνύματα της Ανατολικής Κρήτης. Η εορτή της Παναγίας στη Μονή έχει κάτι το μοναδικό. Καθημερινά συρρέει πλήθος πιστών, ενώ πολλοί ανεβαίνουν με τα πόδια, προκειμένου να εκπληρώσουν κάποιο τάμα τους,
Οι πιστοί, συνεχίζοντας την παράδοση πολλών γενεών, ανεβαίνουν με ευλάβεια και ταπείνωση, με πνευματικότητα και πίστη για να προσευχηθούν στην Κυρία Φανερωμένη και να επικοινωνήσουν με τον Θεό αληθινά. 
Το μοναστήρι σήμερα είναι ενεργό ως ανδρική Μονή.</description><latitude>35.101288</latitude><longitude>25.762081</longitude></property><property><name>Μοναστήρι της Κερα Ελεούσας</name><description>Η μονή Κερας Ελεούσας βρίσκεται κοντά στο χωριό Βορίτσιο και αποτελεί μετόχι της Μονής Αγκαραθου. Η μονή έχει κτιστεί πάνω σε λόφο και σε τρία διαφορετικά επίπεδα, λόγω της κλίσης του εδάφους.

Είναι ενετικό μοναστήρι που έχει φρουριακή αρχιτεκτονική, με τις πολεμίστρες του να έχουν διασωθεί. Η κεντρική πύλη με το τριγωνικό αέτωμα οδηγεί σε μια μικρή αυλή όπου θα δείτε τον στάβλο και την αποθήκη τροφίμων. Από εκεί, μια σκάλα οδηγεί στην κεντρική αυλή, που περιτριγυρίζεται από τα κελιά των μοναχών, το ελαιοτριβείο και το πατητήρι. Υπάρχει και δεύτερη μικρότερη Χαρασανή πύλη, στη νότια πλευρά, που οδηγούσε στο χωριό Χαρασός.

Στο κέντρο του περιβόλου είναι κτισμένος το καθολικό της μονής, κτισμένο στην θέση παλαιότερου ναού, όπως μαρτυράει μια πέτρινη κολόνα. Μέσα στο ναό υπάρχουν δύο τάφοι μοναχών κι ένας ακόμη στην είσοδο του ναού. Στην είσοδο του ναού υπήρχε υδραγωγείο της μονής, τμήμα του οποίο εκτίθεται σήμερα στο μουσείο της Αγίας Αικατερίνης.

(Πηγη: www.cretanbeaches.com)

καιnbsp;</description><latitude>35.273605</latitude><longitude>25.171726</longitude></property></Churches-Monasteries>