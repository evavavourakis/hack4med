<?xml version="1.0" encoding="UTF-8"?>
<CarMotorbikeRoutes><property><name>Χανιά-Φραγκοκάστελλο</name><description>Συνεχίζοντας για το ομώνυμο γραφικό χωριό ακολουθούμε τον δρόμο για Κάστελλο και Φυλακή, δυο παραδοσιακούς οικισμούς. Από την Φυλακή ακολουθούμε το δρόμο δίπλα στον ποταμό Μουσελά για την Αργυρούπολη και τις εκπληκτικές πηγές της. Από εδώ μια μοναδική διαδρομή μέσα από το φαράγγι του Γύπαρη θα μας οδηγήσει στο ιστορικό χωριό της Ασή Γωνιάς. 

Εξαιρετικά τοπία και αρχέγονα έθιμα, όπως στο πανηγύρι του Αγίου Γεωργίου, όπου όλοι οι βοσκοί κατεβάζουν τα πρόβατά τους για να τα ευλογήσει ο παπάς και έπειτα τα αρμέγουν και μοιράζουν το γάλα στο πλήθος. Τέτοια έθιμα σταματούν τον χρόνο και αποπνέουν άρωμα αλλοτινών εποχών. Συνεχίζουμε για Καλλικράτη, ένα σχεδόν έρημο αλλά πανέμορφο χωριό. 

Από εδώ μπορούμε να πάρουμε το δρόμο που οδηγεί, μέσα από το φαράγγι του Καλλικράτη στον Πατσιανό, και από εκεί στο Φραγκοκάστελλο, διαφορετικά ακολουθούμε το δρόμο για Ασφένδου (άλλο ένα έρημο αλλά όμορφο χωριό) και Ίμβρο. Εδώ έχουμε πάλι δύο επιλογές: μπορούμε να κατεβούμε νότια στο Φραγκοκάστελλο και στην Χώρα Σφακίων ή να επιστρέψουμε από τα Ασκύφου και τις Βρύσες στην εθνική οδό για Χανιά.καιnbsp;</description><latitude>35.3069</latitude><longitude>24.2940</longitude></property><property><name>Γεωργιούπολη-Φονές</name><description>Όποιος επιλέξει την Γεωργιούπολη για την διαμονή του έχει σίγουρα την δυνατότητα να απολαύσει μια πανέμορφη παραλία. Όμως αυτό δεν στερεί από τον επισκέπτη την προσέγγιση και στην ενδοχώρα, καθώς οι αποστάσεις είναι πράγματι μικρές. Η διαδρομή μας ξεκινάει από την Γεωργιούπολη και ανηφορίζει προς την Εξώπολη, έχοντας δεξιά μας απίστευτη θέα στον κόλπο του Αλμυρού. Περνάμε το χωριά Καλαμίτσι Αμυγδάλου και Καλαμίτσι Αλεξάνδρου και από εκεί συνεχίζουμε για την Μονή του Αγίου Γεωργίου στο Καρύδι.
Το μοναστήρι είναι ανακαινισμένο με όμορφες αυλές και έναν ιδιαίτερο κυρίως ναό. Πίσω από το μοναστήρι βρίσκονται τα ερείπια μιας παλιάς μοναστηριακής φάμπρικας (ελαιουργείο). Κατηφορίζουμε για Βρύσες, ένα χωριό μέσα στο πράσινο με πολλά νερά, και ανηφορίζουμε για Αλίκαμπο. Πριν μπούμε στο χωριό, αριστερά μας θα δούμε ένα εντυπωσιακό οινοποιείο, το οποίο έπειτα από συνεννόηση, μπορείτε να επισκεφθείτε και εκεί να δοκιμάσετε τα κρασιά της περιοχής. Από τον Αλίκαμπο μπορείτε να συνεχίσετε για Φονέ και Γεωργιούπολη.</description><latitude>35.3627</latitude><longitude>24.2611</longitude></property><property><name>Χανιά-Νιο Χωριό</name><description>Πριν από το χωριό δεξιά μας ακολουθούμε τον δρόμο για Στύλο με τις δροσερές πηγές και τα τεράστια πλατάνια, καθώς και τον εξαιρετικής αρχιτεκτονικής ναό της Παναγίας. Από τον Στύλο ανηφορίζουμε για Πρόβαρμα. 

Η διαδρομή αυτή περνάει από τα χωριά της ρίζας της Μαδάρας, χωριά τα οποία αποπνέουν άρωμα Κρήτης και μια άγρια ομορφιά. Από το Πρόβαρμα, στο οποίο υπάρχουν αρκετά ενετικά κτίσματα, ο δρόμος ανηφορίζει προς τον Σαμωνά με εξαιρετική θέα πάνω από τα χωριά του Αποκόρωνα και το Κρητικό Πέλαγος. 

Πανέμορφα σπίτια με λουλουδιασμένες αυλές κοσμούν το χωριό. Από εδώ συνεχίζουμε για Χιλιομοδού, όπου η απεραντοσύνη της Κρήτης γίνεται αντιληπτή στη θέα των βουνών της από τα Λευκά Όρη μέχρι τον Ψηλορείτη και του γαλάζιου του πελάγους. Κατηφορίζοντας για Κυριακοσέλια θα συναντήσουμε την, μοναδικής αρχιτεκτονικής, εκκλησία του Αγίου Νικολάου.
Η διαδρομή μας συνεχίζεται διασχίζοντας την Ραμνή, χωριό με μεγάλη κτηνοτροφική δραστηριότητα, τα Πεμόνια, όπου κατασκευάζονται πανέμορφα παραδοσιακά έπιπλα, και φθάνει στο Φρε. Μην παραλείψετε να περπατήσετε τα δρομάκια του χωριού και να κρυφοκοιτάξετε τις αυλές. 

Η αρχιτεκτονική του χωριού θα σας μεταφέρει σε μια άλλη εποχή. Η επιστροφή γίνεται από τον Φρε στους Άγιους Πάντες και από την παλιά εθνική, με πανέμορφη θέα τον ορεινό Όγκο και τους Μαχαιρούς, πριν φθάσει στο Νιο Χωριό και τους Αρμένους. Από εκεί στις Καλύβες και τέλος στα Χανιά.καιnbsp;</description><latitude>35.4249</latitude><longitude>24.1270</longitude></property><property><name>Χανιά-Ταυρωνίτης</name><description>Μετά το Φωτακάδο, συνεχίζουμε για Παλαιά Ρούματα, ένα εκπληκτικό χωριό με ζωντανή παράδοση και όμορφες γειτονιές. Μικρές ή μεγαλύτερες πεζοπορικές διαδρομές (π.χ. στο φαράγγι των Βαβουλέδων) μπορούν να πραγματοποιηθούν εδώ γύρω. 

Συνεχίζουμε για Άνω Κεφάλα και από το γραφικό χωριουδάκι επιστρέφουμε στις Βουκολιές για να στρίψουμε σύντομα δεξιά για Νιο Χωριό και από εκεί συνεχίζουμε για Σιρίλι μέσα από ένα τυπικό κρητικό τοπίο με ελαιώνες και πορτοκαλιές. Ο δρόμος καταλήγει από εδώ στην παλιά εθνική οδό, μπροστά στο ιστορικό αεροδρόμιο του Μάλεμε.καιnbsp;</description><latitude>35.4681</latitude><longitude>23.8000</longitude></property><property><name>Χανιά-Καλουδιανά</name><description>Φθάνοντας στο Σφηνάρι μπορούμε να κολυμπήσουμε στον όμορφο κόλπο αλλά και να απολαύσουμε καταπληκτικό ψάρι στις ταβέρνες της περιοχής. Συνεχίζουμε την διαδρομή για Αμυγδαλοκεφάλι. Αν διαθέτετε κατάλληλο όχημα για χωματόδρομο αποτολμήστε να κατεβείτε παραλιακά από το χωριό και να φθάσετε μέχρι τον κόλπο του Στομίου, ειδάλλως συνεχίστε στον κεντρικό δρόμο για Κεφάλι και από εδώ δεξιά για Στόμιο και Χρυσοσκαλίτισσα, ένα μοναδικό μοναστήρι σε έναν βράχο πάνω από την θάλασσα συνδεδεμένο με θρύλους αλλά και ιστορικά γεγονότα της Κρήτης. 

Η διάσημη παραλία Ελαφονήσι απέχει λιγότερο από 5 χιλιόμετρα. Στην ευρύτερη περιοχή υπάρχει και η δυνατότητα διαμονής, καθώς οι αποστάσεις είναι σχετικά μεγάλες. Για την επιστροφή ο δρόμος περνά από το πανέμορφο Έλος, την σήραγγα των Τοπολίων και το Βουλγάρω για να καταλήξει στον Κουρφαλώνα, στην νέα εθνική οδό.</description><latitude>35.41786</latitude><longitude>23.56872</longitude></property><property><name>Ρέθυμνο-Μπαλί</name><description>Στο 9ο χιλ. της νέας εθνικής οδού Ρεθύμνου - Ηρακλείου, κατά μήκος της παραλίας της περιοχής Αδελιανός Κάμπος αναπτύσσονται οι περισσότερες ξενοδοχειακές μονάδες της περιοχής. Στο 21 χιλ. φθάνουμε στον κόμβο του Πανόρμου και αν στρίψουμε δεξιά μπαίνουμε στο παραθαλάσσιο χωριό με τα απομεινάρια της θαυμάσιας ξυλόστεγης παλαιοχριστιανικής βασιλικής της Αγίας Σοφίας και τον ωραίο ορμίσκο για κολύμπι.	

Το Πάνορμο αποτελούσε κατά την αρχαιότητα το επίνειο της αρχαίας Ελεύθερνας. Βγαίνοντας στην νέα εθνική οδό και συνεχίζοντας ανατολικότερα στο 34ο χιλ. φθάνουμε στον παραθαλάσσιο οικισμό Μπαλί με τις θαυμάσιες πεντακάθαρες παραλίες και την προηγμένη τουριστική υποδομή.						Στην ίδια περιοχή, 1 χιλ. πριν τον κόμβο για Μπαλί μπορούμε να στρίψουμε δεξιά και να επισκεφθούμε την θαυμάσια αναστηλωμένη Μονή Ατάλης.</description><latitude>35.41826</latitude><longitude>24.69074</longitude></property><property><name>Ρέθυμνο-Ανώγεια</name><description>Το χωριό θα πρέπει να αποτελούσε επισκοπική έδρα που καταστράφηκε επί Αραβοκρατίας και γι΄ αυτό πήρε το όνομα Βιράν, δηλαδή κατεστραμμένη. 8 χλμ. ανατολικότερα βρίσκεται το χωριό Αλεξάνδρου Χάνι και μετά από 3 χλμ. το χωριό Πέραμα που αποτελεί εμπορικό και διοικητικό κέντρο της ευρύτερης περιοχής του Μυλοποτάμου. Από εδώ φεύγει επαρχιακός δρόμος που μετά από 4 χλμ., οδηγεί στο χωριό Μελιδόνι όπου και το ομώνυμο σπήλαιο το οποίο αξίζει να επισκεφθεί κανείς.
Αν πάντως θέλουμε να φθάσουμε στα Ανώγεια θα πρέπει να συνεχίσουμε την πορεία της παλαιάς εθνικής οδού και αφού διασχίσουμε τα χωριά Άγιος Σύλλας και Δαφνέδες, στο 33 χλμ. φθάνουμε στο χωριό Μουρτζανά με τα βενετσιάνικα κτίσματα και την πλούσια βλάστηση. Από εδώ μπορούμε να στρίψουμε δεξιά και σε 4 χλμ., να φθάσουμε στο Γαράζο που ξεχωρίζει για τη θέα του και για την παραγωγή κίτρου, και να κατευθυνθούμε προς την Αξό.καιnbsp;

Μετά την Αξό, αν και βγαίνουμε λίγο από την πορεία μας, αξίζει να επισκεφθούμε το χωριό Ζωνιανά με το σπήλαιο Σφεντόνη και στη συνέχεια, μετά από συνολική διαδρομή 54 χιλ. να πάμε στον τελικόκαιnbsp;προορισμό μας, το παραδοσιακό χωριό Ανώγεια, στους βόρειους πρόποδες του Ψηλορείτη. Από τα Ανώγεια μπορεί κανείς εύκολα να επισκεφθεί το Ιδαίο Άντρο που βρίσκεται σε υψόμετρο 1499 μ. και σε απόσταση 22 χιλ. από τα Ανώγεια.</description><latitude>35.38564</latitude><longitude>24.59869</longitude></property><property><name>Ρέθυμνο-Καψαλιανά</name><description>Ένα χιλιόμετρο μετά βρίσκεται το χωριό Πηγή έξω από το οποίο υπάρχει διακλάδωση προς τα δεξιά που οδηγεί στο χωριό Άγιος Δημήτριος όπου και η ομώνυμη βυζαντινή εκκλησία.καιnbsp;Μετά τη μικρή αυτή παράκαμψη συνεχίζοντας το δρόμο προς Αρκάδι στο 18ο χιλ. φθάνουμε στο χωριό Αμνάτος, τη γενέτειρα της ηρωίδας του Αρκαδιού Χαρίκλειας Δασκαλάκη, με τη θαυμάσια θέα, τα βενετσιάνικα σπίτια και το ξεχωριστό θύρωμα με το επίγραμμα. 

Ακριβώς έξω από το χωριό Αμνάτος βρίσκεται η παράκαμψη προς τον οικισμό Καψαλιανά τον οποίο αξίζει να επισκεφθούμε. Πρόκειται για πρόσφατα αναστηλωμένο στο σύνολό του παραδοσιακό οικισμό όπου βρισκόταν και ο ελαιόμυλος της Μονής Αρκαδίου.
Σύντομα πρόκειται να εγκαινιαστεί στο χώρο το Μουσείο της Ελιάς. Επιστρέφοντας στο δρόμο προς Αρκάδι στο 22ο χιλ της διαδρομής μας φθάνουμε στο ιστορικό μοναστήρι.καιnbsp;Στη συνέχεια παίρνουμε το δρόμο προς Ελεύθερνα όπου φθάνουμε μετά από 7χιλ. και αμέσως μετά στην Αρχαία Ελεύθερνα. Mετά την Αρχαία Ελεύθερνα στα 6χιλ. βρίσκεται το χωριό Μαργαρίτες όπου ανθίζει η παραδοσιακή τέχνη της αγγειοπλαστικής.καιnbsp;

Στο ίδιο χωριό εκτός από την πανοραμική θέα αξίζει να θαυμάσουμε τα βενετσιάνικα σπίτια με τα ωραία θυρώματα, και τις βυζαντινές εκκλησίες του Αγίου Ιωάννη του θεολόγου (14ος αι. με τοιχογραφίες), του Αγίου Γεωργίου (14ος αι.) καθώς και την προτομή του πρωταγωνιστή του αρκαδικού δράματος, ηγούμενου Γαβριήλ Μαρινάκη που καταγόταν από εδώ.Από το χωριό Μαργαρίτες μπορούμε να επιστρέψουμε στο Ρέθυμνο μέσω του χωριού Αλεξάνδρου Χάνι.</description><latitude>35.3335</latitude><longitude>24.6168</longitude></property><property><name>Ρέθυμνο-Μύλοι</name><description>Ακολουθώντας τον ίδιο δρόμο μετά από 2 χλμ. φθάνουμε στο χωριό Ρουσσοσπίτι με τα βενετσιάνικα σπίτια και την περίφημη κρήνη. Από εδώ συνεχίζουμε για το χωριό Χρωμοναστήρι στην περιοχή του οποίου μπορούμε να επισκεφθούμε τις εκκλησίες της Παναγίας Κεράς και του Αγίου Ευτυχίου καθώς και τη βενετσιάνικη βίλα Clodiο.καιnbsp;Φεύγοντας από το χωριό Χρωμοναστήρι, σε απόσταση 1,5 χιλ. προς τα νότια φθάνουμε στο εγκαταλελειμμένου χωριό Μύλοι το οποίο για να επισκευθούμε θα πρέπει να ακολουθησουμε το μονοπάτι και να κατέβουμε στο ομώνυμο φαράγγι μέσα στο οποίο είναι χτισμένο. Το όνομα του χωριού οφείλεται στους πολλούς νερόμυλους που διέθετε και αν το επισκεφθούμε σίγουρα θα μας αποζημιώσει η πλούσια βλάστηση και η γραφικότητά του. καιnbsp;Επιστρέφουμε στον αμαξωτό δρόμο και συνεχίζουμε την επιστροφή μας προς το Ρέθυμνο. Λίγο μετά τους Μύλους συναντούμε στα αριστερά μας την εκκλησία Παναγία Χαλεβή και τα ερείπια του ομώνυμου μοναστηριού. Ακολουθώντας τον ίδιο δρόμο θα βρεθούμε στην περιοχή Μισίρια και από εκεί μετά από 3χιλ. ξανά στο κέντρο της πόλης του Ρεθύμνου.</description><latitude>35.3411</latitude><longitude>24.4898</longitude></property><property><name>Ρέθυμνο-Σπήλι</name><description>Από τους Ποταμούς μπορούμε να βγούμε λίγο από την πορεία μας και να ακολουθήσουμε την παράκαμψη προς Βολιώνιες. Συνεχίζοντας την παράκαμψη μετά από 10 χιλ. φθάνουμε στο χωριό Πατσός όπου αξίζει να επισκεφθούμε το Κραναίο άντρο ή σπήλαιο του Αγίου Αντωνίου (αριστερά) μέσα στο φαράγγι της Πατσού. Επιστρέφουμε στους Ποταμούς και συνεχίζουμε την πορεία του αμαξωτού δρόμου από εκεί που είχαμε σταματήσει. Μετά από απόσταση 8 χιλ. φθάνουμε στο αμφιθεατρικά χτισμένο χωριό Απόστολοι όπου αξίζει να επισκεφθούμε την τοιχογραφημένη εκκλησία του Αγίου Νικολάου (14ος αι.).
Συνεχίζοντας για ένα περίπου ακόμα χιλ φθάνουμε στο χωρίο Αγία Φωτεινή και από εκεί με μια μικρή παράκαμψη ενός χιλ. αριστερά στο χωριό Θρόνος, την αρχαία Σίβρυτο, με την πανοραμική θέα προς την κοιλάδα του Αμαρίου και τη θαυμάσια τοιχογραφημένη εκκλησία της Παναγίας του 14ου αι.. Φεύγουμε από το χωρίο Θρόνος και κατευθυνόμαστε προς το χωριό Μονή Ασωμάτων, όπου στα βυζαντινά χρόνια υπήρχε μεγαλοπρεπές μοναστήρι που ήκμασε κατά τον 17ο αι. και από το 1930 μετατράπηκε σε γεωργική σχολή. 

Έξω από το χωριό, βρίσκεται η εκκλησία της Αγίας Παρασκευής στην οποία μας οδηγεί χωματόδρομος. Από τη Μονή Ασωμάτων κατευθυνόμαστε προς το Μοναστηράκι και από εκεί προς τα δυτικά. Μετά από 7 χιλ. φθάνουμε στο χωριό Μέρωνας με την πλούσια βλάστηση και την υπέροχη θέα. Εκεί μπορούμε να θαυμάσουμε υπολείμματα βενετσιάνικων σπιτιών και τη βυζαντινή εκκλησία της Παναγίας.καιnbsp;

Σε απόσταση 5 χιλ. από το Μέρωνα βρίσκεται το χωριό Γερακάρι που φημίζεται για την παραγωγή κερασιών. Πράγματι το χωριό είναι κατάφυτο από κερασιές και την εποχή της άνθισής τους μπορεί να απολαύσει κανείς ένα μαγευτικό θέαμα. Ακολουθώντας το δόμο Γερακάρι - Σπήλι μπορεί κανείς εύκολα να βρεθεί στον κεντρικό επαρχιακό δρόμο που συνδέει το βόρειο με το νότιο Ρέθυμνο, αφού πρώτα κάνει μια στάση στο Σπήλι και δροσιστεί στις γάργαρες πηγές του. Η απόσταση για την επιστροφή στο Ρέθυμνο είναι 30 χιλ.</description><latitude>35.3777</latitude><longitude>23.8498</longitude></property><property><name>Ρέθυμνο-Αγία Γαλήνη</name><description>Ένα χιλ. πριν τους Αρμένους ακολουθώντας την παράκαμψη μπορούμε να επισκεφθούμε το περίφημο υστερομινωικό νεκροταφείο Αρμένων. Αμέσως μετά το χωριό Αρμένοι μπορούμε να κάνουμε μία παράκαμψη 5 χιλ. δεξιά προς το χωριό Φωτεινού για να θαυμάσουμε την περίφημη βενετσιάνικη κρήνη του 17ου αι.καιnbsp;

Επιστρέφουμε στον κεντρικό δρόμο και συνεχίζουμε προς νότο. Στο 20ο χιλ. της διαδρομής υπάρχει η διακλάδωση δεξιά προς Άγιο Βασίλειο την οποία αν ακολουθήσουμε θα φθάσουμε στη νότια παραλία μέσω του φαραγγιού του Κοτσυφού. Δύο χιλ. παρακάτω υπάρχει ακόμα μία διακλάδωση προς Κοξαρέ που επίσης οδηγεί στις νότιες παραλίες του Πλακιά καιnbsp;και στη Μονή Πρέβελη μέσω του περίφημου Κουρταλιώτικου φαραγγιού.

Συνεχίζοντας τη διαδρομή μας στο 26ο χιλ. φθάνουμε χωριό Μιξόρρουμα όπου εξακολουθεί να ασκείται η παραδοσιακή τέχνη της καλαθοπλεκτικής. Η παράκαμψη ανατολικά από το Μιξόρρουμα οδηγεί στο χωριό Λαμπινή όπου μπορούμε να θαυμάσουμε τη βυζαντινή εκκλησία της Παναγίας. Μετά από 4χιλ. βρίσκεται το χωριό Σπήλι, η πρωτεύουσα του Δήμου Λάμπης, με τα κρυστάλλινα νερά που αναβλύζουν από τις κρήνες της κεντρικής πλατείας. 

Αφήνουμε πίσω μας το Σπήλι και ακολουθούμε το κεντρικό δρόμο.καιnbsp;Η παράκαμψη που υπάρχει στο 35ο χιλ., στο χωριό Κισσού Κάμπος, οδηγεί σε μια σειρά από χωριά όπως η Άδρακτος, η Δρίμισκος και τα Κεραμέ, και κυρίως στην θαυμάσια παραλία Λίγκρες. Στο 39ο χιλ. βρίσκεται το χωριό Ακούμια με τη θαυμάσια τοιχογραφημένη εκκλησία του Σωτήρος και αν στρίψουμε δεξιά μέσα από το χωριό θα φθάσουμε στην περίφημη ακουμιανή γιαλιά και την Τριόπετρα.καιnbsp;

Στο 45ο χιλ. βρίσκεται το χωριό Κρύα Βρύση και αμέσως μετά η διασταύρωση προς Άγιο Παύλο και Μέλαμπες.καιnbsp;Είτε μέσω αυτής της παράκαμψης είτε μέσω του κεντρικού δρόμου, μετά από διαδρομή 58χιλ. φθάνουμε στο παραθαλάσσιο θέρετρο της Αγίας Γαλήνης.</description><latitude>35.4323</latitude><longitude>24.1581</longitude></property><property><name>Ρέθυμνο-Ροδάκινο</name><description>Προχωρούμε προς τα νότια και μετά από 2 χιλ. είτε στρίβουμε αριστερά προς Μονή Πρέβελη είτε συνεχίζουμε δεξιά προς Λευκόγεια. Συνεχίζοντας το δρόμο μετά τα Λευκόγεια μπορούμε να επισκεφθούμε τις θαυμάσιες παραλίες Σχοινάρια, Δαμνόνι, Αμμούδι και Πλακιάς . Μετά τον Πλακιά ανηφορίζουμε προς το χωριό Μύρθιος, 4 χιλ. βόρεια του Πλακιά, με τη θαυμάσια θέα στον κόλπο του Πλακιά και το Λιβυκό πέλαγος, και συνεχίζουμε προς το φαράγγι του Κοτσιφού. 

Λίγο πριν μπούμε στο στένεμα του φαραγγιού ακολουθούμε τη μεγάλη στροφή προς τα αριστερά που οδηγεί στο χωριό Σελλιά που βρίσκεται σε υψόμετρο 280 μ. και έχει επίσης θαυμάσια θέα προς το λιβυκό πέλαγος. 12 περίπου χιλ. δυτικά των Σελλίων μέσω μιας διαδρομής με πολλές στροφές αλλά και θαυμάσιο φυσικό περιβάλλον φθάνουμε στο Ροδάκινο με την υπέροχη παραλία του Κόρακα ακριβώς στα νότια του χωριού.</description><latitude>35.1708</latitude><longitude>24.4654</longitude></property><property><name>Ρέθυμνο-Επισκοπή</name><description>Αφού περάσουμε τα χωριά Πρινές και Γωνιά φθάνουμε στο χωριό Άγιος Ανδρέας απ΄ όπου παρακάμπτουμε αριστερά και μετά από 3 χιλ βρισκόμαστε στο χωριό Άνω Βαλσαμόνερο, έξω από το οποίο βρίσκεται το φρούριο Μονοπάρι χτισμένο από τον Pescatore στο απόκρημνο ύψωμα Κάστελλος.καιnbsp;

Επιστρέφουμε στον Άγιο Ανδρέα και συνεχίζουμε προς τα νότια. Μετά από 2 χιλ. φθάνουμε στην παράκαμψη που σε 5χιλ. μας οδηγεί στα Ρούστικα, 21 χιλ. μακριά από το Ρέθυμνο. Εδώ πρέπει να επισκεφθούμε το μοναστήρι του Προφήτη Ηλία και τη θαυμάσια δίκλιτη και τοιχογραφημένη εκκλησία που είναι αφιερωμένη στην Κοίμηση της Θεοτόκου και τη Μεταμόρφωση του Σωτήρος.καιnbsp;

Φεύγουμε από τα Ρούστικα και κατευθυνόμαστε προς τον Άγιο Κωνσταντίνο με τα θαυμάσια βενετσιάνικα κτίσματα που αποτελούσε θέρετρο των βενετών αρχόντων.καιnbsp;Στη συνέχεια, διασχίζοντας μία σειρά από μικρότερα χωριά φθάνουμε στην Αργυρούπολη με τις πηγές κρυστάλλινου νερού και τα απομεινάρια της αρχαίας Λάππας. 

Eπτά χιλ. νότια της Αργυρούπολης βρίσκεται το χωριό Μυριοκέφαλα όπου δεν πρέπει να παραλείψουμε να επισκεφθούμε την ιδρυμένη από τον 10ο αι. Μονή της Θεοτόκου. Επιστρέφουμε στην Αργυρούπολη και συνεχίζουμε προς τα βόρεια όπου μετά από 5 χιλ. φθάνουμε στο χωριό Επισκοπή, την πρωτεύουσα του νεοσύστατου Δήμου Λαππαίων. Από εκεί συνεχίζουμε το δρόμο μας προς τα βόρεια, φθάνουμε στην νέα εθνική οδό Ρεθύμνου - Χανίων και ακολουθούμε τη μία ή την άλλη κατεύθυνση.</description><latitude>35.2868</latitude><longitude>24.3746</longitude></property><property><name>Λίμνες-Σκινιάς</name><description>Η διαδρομή μας εξελίσσεται μέσα στο μοσχοβόλημα της φασκομηλιάς και του κιτρινοφορεμένου ασπάλαθου που μάχεται να καταπατήσει και το υπόλοιπο του αραιοπερπατημένου τώρα πια ημιονικού δρόμου. Λίμνες ή Νικηθιανό καιndash; Κέραμος καιndash; Άγιος Αντώνιος καιndash; Σύρμεσο καιndash; Δωριές - Καρύδι καιndash; Μ. Αρετίου - Χοντροβολάκοι καιndash; Σκινιάς, οικισμοί και χωριά, μοναστήρια και μετόχια. Πάνω από 50 μοναστήρια υπάρχουν στη γύρω περιοχή. Σε πολλά διατηρούνται ακόμα και σήμερα μνημειακά αρχιτεκτονικά σύνολα, που είναι τα παλιά μοναστηριακά μετόχια του Απάνω Μεραμπέλου που εξελίχτηκαν σε χωριά. 

Ο τόπος τούτος, η βορειοανατολική γωνιά της Κρήτης έχει τη δική της γεωμορφολογία και φυσιογνωμία. Η ξερολιθιά κυριαρχεί στα τραφογυρίσματα των καλλιεργειών, τις λιθόστρωτες διαδρομές, τις ξερόστερνες, τα αλώνια ως τις δετάδες για το κράτημα της ρουσάς πέτρας. Ασβέστης και κοπανισμένο κεραμίδι σιγούρεψαν το χτήρι για να κρατήσει το αναγκαίο βρόχινο νερό. Πετρώδης και άνυδρος μα με ξεχωριστή ομορφιά τούτος ο τόπος. Δύσκολη η ζωή σε προηγούμενες εποχές που ήταν εξαρτημένη από τη σοδειά του κρασάμπελου, της αμυγδαλιάς, της ελιάς, των δημητριακών, των οσπρίων, του τρύγου της μέλισσας και της τυροκομικής.

Αποστάγματα πολύτιμα αυτού του τόπου τα αρτυμένα από την αλμύρα του κρητικού πελάγους και του ιδρώτα των ανθρώπων του, το λάδι, το γάλα, το μέλι, προϊόντα. Γέννημα και θρέμμα της άνυδρης ρουσάς η αμυγδαλόψυχα, οι βρώσιμες ελιές, το πνιγούρι και το ψωμί. Ποτισμένη από την αλμύρα η μοναδικής θρεπτικής αξίας φυτική και ζωική βρώση. Οι άνθρωποι του τόπου με τα ρόδινα μάγουλα και τις ξερακιανές όψεις με τούτα τα εισοδήματα θραφήκανε και επιβιώσανε μέσα σε δύσκολους καιρούς. 

Είναι οι ίδιες ανδρικές κορμοστασιές και οι τσεμπεροφορούσες γυναίκες που βλέπουμε φρεσκοζωγραφισμένες και καδραρισμένες στους χρυσοστρωμένους κάμπους των εικόνων σε βυζαντινές εκκλησίες. Λένε πως ο άνυδρος τόπος έχει πιο έντονη ζωή, η ομορφιά του είναι πιο λιτή πιο προσιτή για να νοιώσεις ευχάριστες στιγμές και για να ανακαλύψεις για λίγο έστω τη χαμένη ευτυχία. Από το Σκινιά η θάλασσα και η ψαροταβέρνα (στα Βλυχάδια ή στο Γυαλό) είναι κοντά. Μη διστάσετε να τα απολαύσετε.</description><latitude>35.2473</latitude><longitude>25.6368</longitude></property><property><name>Λίμνες-Ελληνικά</name><description>Μετά τη Φουρνή ακολουθούμε αριστερά τη διακλάδωση του δρόμου. Προσπερνώντας τα χωριά Σύρμεσο, Δωριές, Καρύδι και τη Μονή Αρετίου αγναντεύουμε το κρητικό πέλαγος. Μετά το κατηφόρισμα  η άσφαλτος απλώνεται παράλληλα με τη θάλασσα και ανατολικά.. Αγαλιανό, Βάλτος, Σκινιάς, Λούμα, Σέλλες, Βρουχάς, χαρακωμένος από φαράγγια τόπος. 

Το ξεροψημένο στον πετρόφουρνο ψωμί κάνει αναγκαστική τη στάση μας αν πέσουμε στο ξεφούρνισμα. Με το Βρουχά στην πλάτη μας προβάλλει βουτηγμένη στο Μεραμπελιώτικο κόλπο η Σπιναλόγκα καιndash; καιlaquo;το μεγάλο Αγκάθικαιraquo; καιndash; η αιχμή του δόρατος μπροστά από τη μακρόσυρτη  Κολοκύθα.

Ακολουθεί η Πλάκα, το χωριό καιlaquo;σκαλοπάτικαιraquo; για το πέρασμα του επισκέπτη στην ηρωική και μαρτυρική άλλοτε, μα τουριστικά και πολιτιστικά αξιοποιημένη σήμερα βραχονησίδα. Η παραδεισένιας ομορφιάς Ελούντα προφυλαγμένη από τη μακρόσυρτη Κολοκύθα βρίσκεται πάντα σε τουριστική ακμή. Ανηφορίζοντας στα Λενικά  (Ελληνικά) απολαμβάνουμε το πανόραμα της πόλης από όπου ξεκίνησε το τουριστικό ρεύμα της Μεγαλονήσου, καιlaquo;τη Βενετία της Κρήτηςκαιraquo;, τον Άγιο Νικόλαο.</description><latitude>35.29950</latitude><longitude>25.72729</longitude></property><property><name>Λίμνες-Άγιος Ιωάννης</name><description>Περπατούμε μέσα σε περιβάλλον γεμάτο από μεθυστικά αρώματα του φασκόμηλου και της ρίγανης που αρκούνται στο λιγοστό χώμα του πετρώδη τόπου. Προσπαθούμε να σταθεροποιήσουμε την αναπνοή μας την ώρα που οι ηλιακτίνες ξεχύνονται πάνω από τη καιlaquo;Μάχακαιraquo; για να ζεστάνουν τις δροσοποτισμένες Λίμνες. Χαρά θεού το σωπάτισμα προς την τριβαξώνα. 

Η Δρήρος κορφοστολισμένη στα δυτικά, η Φουρνή απλωμένη καταμεσή και ανατολικά του υψιπέδου της διατηρεί υποδειγματικά την παραδοσιακή αρχιτεκτονική της και δείχνει το μορφωτικό και πολιτιστικό επίπεδο της. Αξίζει το περπάτημα στους φιδόσυρτους δρόμους που φαρδαίνουν γύρω από πρωτότυπης αρχιτεκτονικής βυζαντινές ιστορημένες εκκλησίες. Το λαογραφικό Μουσείο και το παλιό επισκοπικό συγκρότημα αξίζουν όπως και η επαφή με τον απλό κόσμο την προσοχή μας. 

Κατευθυνόμαστε νότια της Φουρνής μέσα από το λιθόστρωτο δρόμο που οριοθετείται σχεδόν σε όλο το μήκος του προς τον Άγιο Ιωάννη (Λουσέστο) από ξερολιθιά. Το ψηλότερο σημείο του λόφου μας αποκαλύπτει νότια την απομονωμένη από τα γύρω υψώματα περιοχή της Αγίας Πελαγία. Οι λιγοστοί κάτοικοι στον Άγιο Ιωάννη περιμένουν την παρέα μας για ένα καφέ και λίγη κουβέντα. Πιο χαμηλά, κρυμμένη λες στο βαθύτερο σημείο, απλώνεται η Αγία Πελαγία και είναι πάντα έτοιμη να μας προσφέρει ρακί με τον απαραίτητο μεζέ στο παραδοσιακό καφενείο. 

Η πορεία μας στη συνέχεια προσανατολίζεται δυτικά αφήνουμε αριστερά μας την εκκλησία του Αγίου Λουκά, τους αραδιασμένους σε δύο ράχες νοτικούς και βορινούς ανεμόμυλους και τον αγιογραφημένο Άγιο Ιωάννη καιndash; Θεολόγο, δεξιά πριν τις Λίμνες. Ειδικά η αγιογραφία με την απεικόνιση του ομώνυμου αγίου όπως και κάποιες άλλες είναι ιδιαίτερης αισθητικής αξίας. 

Ο ασφάλτινος δρόμος, παράλληλα με την εθνική οδό, που περνά κάτω από μικρή γέφυρα μας φέρνει για το αναγκαίο γεύμα στα γραφικά δρομάκια των Λιμνών με τα παραδοσιακά επαγγέλματα. Αντιστρέφοντας την πρωινή αυτοκινούμενη διαδρομή μας επιστρέφουμε στον Άγιο Νικόλαο.</description><latitude>35.2596</latitude><longitude>25.6625</longitude></property><property><name>Κρουσταλλένια-Αβελιακό</name><description>Ανηφορίζετε το αρχαίο μονοπάτι με πολλούς ελιγμούς για να φθάσετε στο ψηλότερο σημείο απκαιrsquo; όπου μπορείτε να απολαύσετε την πανοραμική θέα του οροπεδίου Λασιθίου προς τα δυτικά. Ανατολικά διαγράφεται στην πλαγιά η συνέχεια του μονοπατιού που οδηγεί στον Τίμιο Σταυρό. Δίπλα από το κάτασπρο ξωκλήσι μπορείτε να δείτε από ψηλά το φαράγγι του καιlaquo;Χαυγάκαιraquo; να απλώνεται σαν βαθιά αυλακιά με κάτασπρη κοίτη Β. Δυτικά, ενώ ανατολικά ορίζεται από κάθετους γκρεμούς που καταλήγουν στον αδιέξοδο νεραϊδοκόλυμπο.

Βρισκόμαστε στη δυτική πλευρά του οροπεδίου Καθαρού, δεξιά υψώνονται οι μεγαλύτερες κορυφές της Δίκτης (Σπαθί 2148 και Λάζαρος 2085) που προοδευτικά χαμηλώνει προς τα ανατολικά. Ο δρόμος από τη νότια πλευρά οδηγεί στο Σγουρό Πρίνο όπου στο μικρό καφενείο μπορείτε να πάρετε αναψυκτικό ή καφέ συντροφιά με τους ντόπιους γεωργοκτηνοτρόφους.

Από εδώ βαδίζετε αριστερά πάνω από τη μικρή γέφυρα ανάμεσα σε περιβόλια και αμπέλια για να καταλήξετε στο Αβελιακό. Στο χωριό υπάρχουν ταβέρνες για φαγητό αλλά στο σημείο αυτό τελειώνει και ο ασφαλτοστρωμένος δρόμος από την Κριτσά (16 χλμ). Αν επιστρέψετε λίγο πίσω, δυτικά θα συναντήσετε στο δρόμο σας την Παναγία την Κοπρακιανή. Αμέσως μετά σε μικρή απόσταση η διαδρομή κλείνει δεξιά (βόρεια προς του καιlaquo;καδή το Λάκκοκαιraquo; και ακολουθώντας τα ίχνη της φθάνετε στο Μέσα Λασιθάκι) στο Μέσα Λασίθι και στη Μονή Κρουσταλλένιας απκαιrsquo; όπου ξεκινήσατε.</description><latitude>35.1795</latitude><longitude>25.5025</longitude></property><property><name>Έξω Ποταμοί-Τζερμιάδω</name><description>Αριστερά υψώνεται το βουνό Τσίβι (1664 μ.) και χαμηλά στην κοίτη του χειμάρρου το χωριό Αδριανός με το ομώνυμο φαράγγι ανατολικά. Ο δρόμος ελίσσεται ανηφορικά και μετά από υψόμετρο 1300 μ. αντικρίζετε μπροστά σας, νοτιοδυτικά, το γνωστό οροπέδιο Λασιθίου.

Τα 17 χωριά του, τα μοναστήρια της Κρουσταλλένιας και της Βιδιανής, το Δικταίο Άνδρο, το υπομινωϊκό Καρφί και ο Αυχένας της Αμπέλου με τους ανεμόμυλους (για το άλεσμα των σιτηρών), το Νύσιμο και το Λιμνάκαρο, το ιστορικό καιndash; λαογραφικό μουσείο στον Άγιο Γεώργιο ανήκουν στα αξιοθέατα του μεγαλύτερου οροπεδίου της Κρήτης. Κατά προτίμηση ακολουθήστε δεξιόστροφη κυκλική πορεία (από Κρουσταλλένια καιndash; Τζερμιάδων) για να ολοκληρώσετε το γύρο του Οροπεδίου.

Επιστρέφοντας στον Άγιο Νικόλαο θα είστε πλουσιότεροι σε αναμνήσεις και εικόνες της ορεινής Κρήτης. Η ανέπαφη φύση, η χλωρίδα και η πανίδα, το λαογραφικό υλικό, οι καθημερινές παραδοσιακές ασχολίες και οι καλλιέργειες μοιάζουν με κινηματογραφική ταινία που εξελίσσεται καρέ καρέ σε κάθε σας βήμα.
καιnbsp;</description><latitude>35.2103</latitude><longitude>25.5432</longitude></property><property><name>Παναγία Κεράς-Τσίβη</name><description>Αφού επισκεφθείτε την εκκλησία που είναι ένα από τα σημαντικότερα βυζαντινά μνημεία της Κρήτης συνεχίζετε για το μεγαλύτερο χωριό του νησιού την Κριτσά. Συνεχίζετε την άσφαλτο για Καθαρό και μετά από 10καιrsquo; περίπου λεπτά αφήνετε το αυτοκίνητο στη διακλάδωση του δρόμου προς Τάπες. Με το σακίδιο στην πλάτη ακολουθείτε το χωματόδρομο δυτικά για το κυπαρισσόδασος στους νότιους πρόποδες της Τσίβης. 

Το δάσος αυτό απλώνεται δεξιά και αριστερά της κοίτης του ανώτερου τμήματος του κριτσώτικου φαραγγιού έως ένα συγκεκριμένο υψόμετρο. Περιφερειακά του πυρήνα των κυπαρισσιών το δάσος γίνεται μικτό από κυπαρίσσια, πρίνους, ασφεντάμους, λιοπρίνια και αζιλάκους. Μέσα στο δάσος υπάρχουν αρκετά μονοπάτια ορισμένα από τα οποία είναι αρχαίες διαδρομές επικοινωνίας των χαμηλότερων πεδινών περιοχών με τα οροπέδια Καθαρού και Λασιθίου. 

Φθάνοντας στο ύψος της αμφιθεατρικής προς τα ανατολικά κυπαρισσοκαλυμένης πλαγιάς (Συκιά πλάϊ) στρίβεται αριστερά καιndash; νότια για να συναντήσετε το λιθόστρωτο δρόμο. Η λιθόστρωτη διαδρομή ακολουθούμενη ανατολικά κινείτε περίπου παράλληλα, σε αυξομειούμενη απόσταση, προς την άσφαλτο και σας φέρνει στο αυτοκίνητο και στην αφετηρία της πεζοπορίας.

Στη διαδρομή αυτή ο επισκέπτης μπορεί να διακρίνει τις δύο όψεις καιlaquo;του νομίσματοςκαιraquo; του φυσικού περιβάλλοντος, το δάσος και τα φρύγανα καιndash; την ήπια εκμετάλλευση και την υποβάθμιση της φύσης από την υπερβόσκηση.καιnbsp;Το κυπαρισσόδασος που μόλις περπατήσατε είναι το τελευταίο κομμάτι που σώζεται ακόμα στην Ανατολική Κρήτη από τους εκτεταμένους αρχαίους κυπαρισσώνες.</description><latitude>35.2242</latitude><longitude>25.4623</longitude></property><property><name>Μάλλες-Μεταξοχώρι</name><description>Ακολουθείτε λίγο πριν το χωριό όπως έρχεσθε από Μύθους, το χωματόδρομο, αριστερά  και δυτικά  για Μεθοκοτσάνα. Το τοπίο είναι στο μεγαλύτερο μέρους του πευκόφυτο, υπάρχουν, όμως, και καλλιέργειες αμπελιών και κηπευτικών. Στη διαδρομή συναντάτε επίσης λιθόκτιστες  γεωργοκτηνοτροφικές εγκαταστάσεις που σε κάποια σημεία χάνουν το αρμονικό φυσικό δέσιμο με την παρεμβολή των μοντέρνων εγκαταστάσεων από μπετόν. Αν ακολουθήσετε δεξιά πορεία στη διακλάδωση του δρόμου (που έρχεται από το χωριό Χριστός) σε μικρή απόσταση θα συναντήσετε παραδοσιακό καφενείο καιndash; ταβέρνα που θα καλύψει τις ανάγκες σας.

Από εδώ και μετά ακολουθείτε το διαμορφωμένο και σημαδεμένο μονοπάτι λίγο δυτικά και νότια προς Νεραϊδόγουλα στρίβοντας προοδευτικά ανατολικά προς το Μεταξοχώρι μέσα από το καλύτερα διατηρημένο κομμάτι του Δάσους του Σελάκανου. Το μονοπάτι στην πορεία του παρουσιάζει κάποια προβλήματα στις διασταυρώσεις με δασικούς δρόμους και το ρέμα προς Μεταξοχώρι τα οποία απαιτούν απλώς περισσότερη προσοχή στην αναγνώριση της σήμανσης. 

Σε μικρή απόσταση από το Μεταξοχώρι είναι ο Χριστός με παραδοσιακό καφενείο και πριν επιστρέψετε στις Μάλλες συναντάτε παραδοσιακή ταβέρνα δίπλα σε δροσιστικά τρεχούμενα νερά στην σκεπασμένη με πλατάνια Αγία Παρασκευή. Στις Μάλλες υπάρχουν αξιόλογα θρησκευτικά μνημεία όπως η Παναγία η Μεσοχωρίτισα, ο Μιχαήλ Αρχάγγελος και ο Άγιος Χαράλαμπος.</description><latitude>35.0816</latitude><longitude>25.5870</longitude></property><property><name>Καλαμαύκα-Κεντρί</name><description>Ακολουθείτε δεξιά το δρόμο που οδηγεί στο Φράγμα Μπραμιανών που τροφοδοτείται από τη Σαρακίνα, την Καλαμαύκα και τη Μαλαύρα. Στη συνέχεια η Καλαμαύκα κτισμένη ανάμεσα σε απομονωμένους βράχους που στην κορφή τους δεσπόζουν κάτασπρα ξωκλήσια. Μέσα στο πράσινο και στα τρεχούμενα νερά, δεσπόζει αυτό το κεφαλοχώρι της περιοχής. Από την Καλαμαύκα περνούσε παλαιότερα ο δρόμος μέσω του οποίου επικοινωνούσαν τα οροπέδια Λασιθίου και Καθαρού με την Ιεράπετρα. Υποστηρίζεται ότι η Καλαμαύκα είναι χτισμένη στη θέση της αρχαίας πόλεως Λάρισας.

Λόγω των μεγάλων πηγών του χωριού για πολλούς αιώνες λειτουργούσαν αρκετοί νερόμυλοι οι οποίοι σώζονται και σήμερα και ιστορούνται σε ενετικά συμβολαιογραφικά έγγραφα. Συνεχίζοντας την άσφαλτο ανατολικά συναντάτε την Πρίνα, τους Μεσελέρους και κατευθυνόμενοι τώρα πια νότια τη Μακρυλιά και το Κεντρί. Κατά μήκος της διαδρομής αυτής μπορούν να λειτουργήσουν αναρριχητικές πίστες λόγω των βραχωδών εξάρσεων. Στην Καλαμαύκα, στην Πρίνα, στους Μεσελέρους υπάρχουν αξιόλογα θρησκευτικά μνημεία, εκκλησίες και μοναστήρια. Άξιο αναφοράς είναι επίσης το γεωλογικό ενδιαφέρον και οι απολιθωματοφόρες περιοχές που υπάρχουν.</description><latitude>35.0767</latitude><longitude>25.6575</longitude></property><property><name>Μύθοι-Μεταξοχώρι</name><description>Ένα χλμ. μετά τους Μύθους καιndash; πριν την κοίτη του ποταμού παρκάρετε για να ξεκινήσετε την πεζοπορική διαδρομή. Αριστερά σας ξεδιπλώνεται σε μήκος το επιβλητικό φαράγγι της Σαρακίνας ένα από τα ομορφότερα και από τα 110 περίπου που αυλακώνουν την Κρήτη. Γάργαρα τρεχούμενα νερά και μικροί καταρράκτες μέσα στην καρδιά του καλοκαιριού, σπάνιο φαινόμενο για τη καιlaquo;θερμόαιμηκαιraquo; ανατολική Κρήτη. Η κοίτη του καταλαμβάνεται από διαφόρων μεγεθών ογκόλιθους που κάνουν τη διάβαση ιδιαίτερα ελκυστική και περιπετειώδη μέσα από στενούς διαδρόμους και πέτρινα παράθυρα. 

Πάνω από τα κεφάλια των πεζοπόρων ένα ελισσόμενο χάσμα δημιούργημα της απομάκρυνσης των πέτρινων τοιχωμάτων του φαραγγιού. Κατά διαστήματα πέτρινες λιμνούλες και υδρορροές φιλοξενούν υδροχαρή βλάστηση και διάφορα υδρόβια είδη (καβούρια, διάφορα είδη βατράχων, κ.λ.π.). Τα χελιδόνια σπαθίζουν το αέρινο ρεύμα διασχίζοντας κατά μήκος το φαράγγι, εξασφαλίζοντας την τροφή τους από τα έντομα, ενώ ο πετροκότσυφας απομακρύνεται φοβισμένος.. Σκαλώνετε στους απότομους και μαγλανούς (λείους) από τη ροή των ορμητικών νερών βράχους με βοηθητικές σκάλες ενώ πιο πάνω περνάτε μέσα από το κενό, το πέτρινο παράθυρο που δημιουργεί το ακούμπισμα δύο βράχων.
Περνώντας τη βορινή φαραγγόπορτα βαδίζετε σε μια συνηθισμένη κοίτη ποταμού που σε λίγο την αφήνετε ακολουθώντας αριστερά τον αγροτικό δρόμο που σας φέρνει στο Μεταξοχώρι. (Αν θέλετε να συντομεύσετε την επιστροφή σας ακολουθείστε δεξιά από την κοίτη το δρόμο καιndash; σε λιγότερο από 30καιrsquo; λεπτά θα είστε στο αυτοκίνητο σας). Μετά από την απαιτούμενη ανάπαυλα συνεχίζετε νοτικά και αριστερά το πευκοκαλυμμένο μονοπάτι και κατηφορίζετε στους Μύθους. Αξίζει να διαθέσετε κάποιο χρόνο για παρέα με τους ντόπιους στο καφενείο ή στην ταβέρνα προτού καταλήξετε στο αυτοκίνητο σας.</description><latitude>35.0405</latitude><longitude>25.5754</longitude></property><property><name>Πραισός-Λιθίνες</name><description>Χωριό με υποδειγματική νοικοκυροσύνη, με τη βυζαντινή καιlaquo;Παναγία των Λιθινώνκαιraquo;, που δίνει περισσότερο κύρος στην περιοχή και φανερώνει την ακμή της βυζαντινής εικονογραφίας μέσα από την τεχνοτροπία της κρητικής σχολής. Από εδώ μπορείτε να μετακινηθείτε ακόμα και με υπεραστικά λεωφορεία προς Σητεία ή Μακρύ Γυαλό καιndash; Ιεράπετρα ή Άγιο Νικόλαο. 

Η περιοχή που εξελίσσεται αυτή η διαδρομή αξίζει ιδιαίτερα για περιηγητικές επισκέψεις Μάρτιο καιndash; Μάϊο, για βοτανολογικού ενδιαφέροντος εξορμήσεις, Αύγουστο καιndash; Σεπτέμβριο για τον τρύγο των κρασοστάφυλων αλλά και το Δεκέμβριο καιndash; Ιανουάριο για τις αγροτικές ασχολίες και κυρίως το λιομάζωμα που γίνεται ταυτόχρονα με τις μεγάλες θρησκευτικές εκδηλώσεις των Χριστουγέννων, της Πρωτοχρονιάς και των Θεοφανίων.</description><latitude>35.1116</latitude><longitude>26.0939</longitude></property><property><name>Πισκοκέφαλο-Άγιος Γεώργιος</name><description>Οι Αρμένοι δεσπόζουν ανατολικά ανάμεσα στα κρασάμπελα με το Χανδρά σε απόσταση αναπνοής. Η μεσαιωνική Βόϊλα ελέγχει από δεσπόζουσα θέση μια μεγάλη έκταση από καλλιέργειες. Ακολουθείτε βορειοδυτικά την άσφαλτο, αριστερά μετά τον Χανδρά και κατηφορίζετε προς τη Νέα Πραισό. Στην περιοχή αυτή υπάρχει το σπήλαιο των χελιδονιών και αρχαίο λατομείο στην τοποθεσία καιquot;κιόνιακαιquot;. 

Πιο κάτω πριν τον Άγιο Σπυρίδωνα, ο χωματόδρομος δεξιά καταλήγει στην αρχαία Πραισό. Μετά τον Άγιο Σπυρίδωνα (με παραδοσιακό καφενείο), χαμηλά στη ρεματιά υπάρχει καιquot;του Φυγέτου ο Μύλοςκαιquot; νερόμυλος του 1471. Η ανηφορική άσφαλτος έρχεται στον καιnbsp;Άγιο Γεώργιο (Τουρτούλοι) και στρίβοντας δεξιά σας φέρνει πίσω στην ηλιόλουστη Σητεία.καιnbsp;

Εκτός από τους δικούς σας αυτοσχεδιασμούς αξίζουν την προγραμματισμένη επίσκεψη εκτός την Ετιάς και τη Βόϊλα, το μοναστήρι της Αγίας Σοφίας, τα παραδοσιακά καφενεία Αρμένων και Χανδρά. Οι παραδοσιακές ασχολίες στρέφονται γύρω από το λάδι, το κρασί, τα απαραίτητα για το σπίτι κηπευτικά και κτηνοτροφικές εκμεταλλεύσεις.</description><latitude>35.1789</latitude><longitude>26.0965</longitude></property><property><name>Πισκοκέφαλο-Πάνω και Κάτω Δρυς</name><description>Μετά τη Σητεία το Πισκοκέφαλο με το αρχοντικό των Κορνάρων και γενέτειρα του ποιητή του Ερωτοκρίτου όπως πιστεύεται. Αριστερά η διακλάδωση πριν το Πισκοκέφαλο, περνώντας κάθετα την κοίτη του ποταμού σας φέρνει στη Μινωϊκή έπαυλη της καιlaquo;Ζουκαιraquo;. Ανηφορίζοντας πριν το Σταυρωμένο, στην κάθετη τομή του δρόμου μπορείτε να δείτε θαλασσινά απολιθώματα. 

Οι στροφές του δρόμου ανακουφίζουν την ανηφορική του κλίση έως ότου φθάσετε στον Κάτω Δρυ καιndash; στην αρχή της πεζοπορίας σας. Πηγαίνοντας αριστερά ο παλιός δρόμος σας φέρνει μέσα από ένα ήρεμο τοπίο στο άλλοτε ακμαίο Κατσιδώνι. Μετά την απαραίτητη στάση στο καφενείο για ανάληψη δυνάμεων και μια μικρή γεύση από τη ζωή στο χωριό, ο ασφαλτοστρωμένος δρόμος δεξιά κάνει κατηφορικό τον πεζοπορικό κύκλο προς το Σαντάλι. Επισκεφθείτε την γάργαρη πηγή κάτω από τον Πλάτανο και κρατείστε για λίγο συντροφιά στην τρίτη ηλικία που ξαποσταίνει στις αυλές. 

Η συνέχεια είναι ελαφρά κατηφορική και ευχάριστη για τον Πάνω και Κάτω Δρυ όπου έχετε σταματήσει το αυτοκίνητο σας. Η πεζοπορική διαδρομή προσφέρει ξεχωριστή ηρεμία και ίσως να ήταν δρόμος επικοινωνίας από τα αρχαία χρόνια όπως δείχνουν τα σωζόμενα ίχνη, τα κτίσματα και το παρακείμενο ιερό κορυφής των Μινωϊκών χρόνων (Πρινιάς). Το περπάτημα στην άσφαλτο μετά το Κατσιδώνι δεν είναι ενοχλητικό λόγω της διέλευσης ελάχιστων τροχοφόρων μέσων.</description><latitude>35.1789</latitude><longitude>26.0965</longitude></property><property><name>Κάτω Χωριό-Θρυπτή</name><description>Φθάνοντας στο Κάτω Χωριό αφήνουμε το μηχανοκίνητο μέσο και με τα απαραίτητα εφόδια στο σακίδιο ξεκινάτε την πεζοπορία μας προς τα ανατολικά. Ανηφορίζετε δεξιά από τα Παπαδιανά, μετά από λίγο αφήνετε τον αγροτικό χωματόδρομο και ακολουθείτε δεξιά την παλιά λιθόστρωτη διαδρομή. Προτού εξαντλήσετε την ανηφορική κλίση συναντάτε το χωματόδρομο (που αφήσατε χαμηλότερα) που ανηφορίζει με στροφές για τον Άγιο Ιωάννη, ανατολικότερα. 

Η διακλάδωση αριστερά, προς βορρά, οδηγεί στη Θρυπτή και στο Μοναστηράκι. Από το ψηλότερο σημείο που θα βρεθείτε μετά από λίγο απολαμβάνετε: τον κόρφο του Μεραμπέλλου δεξιά, την Ιεράπετρα με το λιόφυτο κάμπο της αριστερά και την οροσειρά της Δίκτης δυτικά. Βαδίζοντας ανατολικά στο ύψος του Προφήτη Ηλία, φανερώνεται ο Άγιος Ιωάννης. Κατηφορίζετε ως τα πρώτα σπίτια του χωριού όπου σας υποδέχεται το γάργαρο νερό της πηγής. 

Το γραφικό χωριό, κτισμένο αμφιθεατρικά, αγναντεύει το Λιβυκό πέλαγος. Στη μέση του χωριού, το καλά οργανωμένο καφενείο εξυπηρετεί τους ντόπιους και τους επισκέπτες που ανηφορίζουν από την παραλιακή ζώνη. Από το καφενείο βαδίζοντας ανατολικά και μετά την έξοδο από το χωριό ακολουθείτε αριστερά το μονοπάτι για τη Θρυπτή. Αν θέλετε να αποφύγετε την υπόλοιπη ανηφορική διαδρομή καιndash; για συντομότερη επιστροφή ακολουθείστε αντίστροφα τη διαδρομή που σας έφερε εδώ. 

Η κλίση του εδάφους είναι ανηφορική προς τα βόρεια αλλά απολαυστική ιδιαίτερα την άνοιξη με τα σπάνια λουλούδια και τις κρυμμένες πίσω από θάμνους και πέτρες ορχιδέες. Σε μικρή απόσταση, αφκαιrsquo; ότου ισιώσει το μονοπάτι, ακολουθείτε αριστερά το χωματόδρομο που οδηγεί από τη Θρυπτή στο Κάτω Χωριό για να κλείσετε τον θαυμαστό, μοναδικής φυσικής ομορφιάς, πεζοπορικό κύκλο. 

Δεξιά, η άκρη του πευκοδάσους οριοθετείται από την περίφημη χαράδρα του καιlaquo;Χακαιraquo; μέγιστου βάθους 700 μ. Η συνέχιση της όποιας περιγραφής είναι μάταιη προσπάθεια για περιορισμένες γραμμέςκαιhellip;</description><latitude>35.0502</latitude><longitude>25.7913</longitude></property><property><name>Άγιος Ιωάννης-Φέρμα</name><description>Εδώ αφήνετε την παραλία και στρίβετε αριστερά προς τον Άγιο Ιωάννη. Το χωριό είναι αμφιθεατρικά κτισμένο με απεριόριστη θέα στο πέλαγος. Το ρέμα που διαρρέει τη λιόφυτη κοιλάδα σχηματίζει μικρούς αλλά εντυπωσιακούς καταρράκτες σε κάποια σημεία έως τη θάλασσα. Η περιοχή διαθέτει πολλά πηγαία νερά. Επόμενο σημείο αναφοράς τα Σχινοκάψαλα αυτό το κομμάτι της διαδρομής περνά μέσα από πευκόφυτο όμορφο τοπίο με γραφικές εκκλησούλες και ελκυστικά σημεία αναψυχής. 

Το Ορεινό στη συνέχεια μας περιμένει μέσα στη ρεματιά πίσω από την ψηλότερη κορυφή της Θρυπτής τον Αφέντη Εσταυρωμένο. Το Σταυροχώρι, ο Άγιος Στέφανος και οι Πεύκοι παρουσιάζουν παρόμοιο σκηνικό, εναλλαγές λιόφυτων εκτάσεων με κομμάτια πευκοδάσος που έχουν διασωθεί. Σε πολλά σημεία των ρεμάτων της διαδρομής σας θα παρατηρήσετε παλιούς νερόμυλους που θυμίζουν τις εναλλαγές των καιρών και προβάλλουν ταυτόχρονα αρχιτεκτονικά και άλλα στοιχεία. Η πορεία σας στη συνέχεια αλλάζει κατεύθυνση και σας φέρνει να κινήστε παράλληλα με το φαράγγι των Πεύκων που καταλήγει στην εντυπωσιακή παραλία της Ανάληψης και του Μακρύ Γυαλού. 

Η τουριστική ανάκαμψη της περιοχής είναι εμφανής από τα ξενοδοχειακά συγκροτήματα.. Από το γραφικό λιμανάκι εκτελούνται καθημερινά δρομολόγια για το ξεχωριστής ομορφιάς Κουφονήσι. Συνεχίζοντας προς τα δυτικά το δρόμο της επιστροφής συναντάτε ξεχωριστές, ήσυχες, ζεστές παραλίες με χαρακτηριστική βοτσαλωτή άμμο. Περνάτε τον Κουτσουρά, το Μάυρο Κόλυμπο, τα Αχλιά, την Αγία Φωτιά και μετά τα Φέρμα βρίσκεσθε στα ίχνη της πρωϊνής πορείας. Η περιήγηση τελειώνει με φόντο τη γεμάτη ζωή Ιεράπετρα και με ξεχωριστό φόντο τους νοτιοανατολικούς πρόποδες των Λασιθιώτικων βουνών.</description><latitude>35.05281</latitude><longitude>25.84593</longitude></property><property><name>Μοναστηράκι-Θρυπτή</name><description>Η διαδρομή κινείται διαγώνια βορειοανατολικά στην πλαγιά και ανεβαίνει στο πευκοδάσος που εφάπτεται στη χαράδρα του Χα. Μόλις βρεθείτε μέσα στο δάσος συναντάται κάθετα στη διαδρομή σας ρέματα που χύνονται μέσα στη μεγάλη χαράδρα (Χα) αριστερά σας. Εδώ υπάρχει πλούσια ορνιθοπανίδα από ωδικά και αρπακτικά πτηνά μέσα σκαιrsquo; ένα βιότοπο που σε κάποια σημεία παραμένει ακόμα παρθένος. Δεξιά σας ο αγροτικός αυτοκινητόδρομος είναι ο μοναδικός διακόπτης της γαλήνης του παραμυθένιου τοπίου. 

Βορειοανατολικά ξεπροβάλουν στην άκρη του πευκοδάσους τα πρώτα σπίτια της Θρυπτής στο κατάφυτο από αμπέλια διάσελο. Χειμωνιάτικο με όμορφη αγριάδα τοπίο, η Άνοιξη ολάνθιστη και μελωδική, το φθινόπωρο και το καλοκαίρι πιο πολύβουο από τους ταξιδευτές και τα καζανέματα των σταφυλιών. Η τσικουδιά και η ρακί ροδίζει τα πρόσωπα των περαστικών, φουσκώνει τις φλέβες και ανθίζει το κέφι. 

Μετά την απολαυστική ανάπαυλα κινηθείτε προς τα βορειοδυτικά στο δασικό φυλάκιο, στην κόψη του βουνού για αεροπορική απόλαυση του Μεραμπελιώτικου κόλπου, της Παχειάς Άμμου, της Βασιλικής του Καβουσίου, της Ψείραςκαιhellip;καιhellip;.  Επιστρέψτε από τον ίδιο δρόμο και χωρίς ιδιαίτερη δυσκολία κατηφορίζετε συνεχώς με κάποια προσοχή και απολαυστικές μικρές στάσεις.
Το Μοναστηράκι σας περιμένει γαλήνιο και φιλόξενο.</description><latitude>35.0808</latitude><longitude>25.8271</longitude></property></CarMotorbikeRoutes>