<?xml version="1.0" encoding="UTF-8"?>
<ArchitecturalHeritage><property><name>Κτήριο έδρας Περιφέρειας Κρήτης και ΠΕ Ηρακλείου (τ.Νομαρχία Ηρακλείου)</name><description>Το πρώτο κτίσμα που κατασκευάσθηκε στη θέση αυτή ήταν ενετικό. Οι Ενετοί την έβδομη δεκαετία του 16ου αι. κατασκεύασαν τους στρατώνες του Αγίου Γεωργίου, που είχαν δυνατότητα στέγασης 700 στρατιωτών. Το κτήριο, μετά από τις προσθήκες που έγιναν σε αυτό τον 17ο αι. έφτασε να έχει μήκος 261 μ., διέθετε 200 δωμάτια και είχε ένα μεγάλο επίμηκες στεγασμένο προστώο κατά μήκος της βόρειας πλευράς του. Μετά την πτώση του Χάνδακα στους Τούρκους οι ενετικοί στρατώνες χρησιμοποιήθηκαν από τους νέους κατακτητές. Καταστράφηκαν όμως κατά τον μεγάλο σεισμό του 1856. Στην ίδια θέση οι Τούρκοι αποφάσισαν να κατασκευάσουν νέους στρατώνες. Τα σχέδια εκπονήθηκαν από τον Αθανάσιο Μούση, στον οποίο οφείλεται ο σχεδιασμός και άλλων λαμπρών κτιρίων της πόλης, με κορυφαία ανάμεσά τους τον μητροπολιτικό ναό του Αγίου Μηνά και το Βεζίρ Τζαμί, τον σημερινό ναό του Αγίου Τίτου. 

Ο θεμέλιος λίθος των νέων στρατώνων τέθηκε το 1883. Το κτήριο, που ήταν γνωστό με την τούρκικη ονομασία ''κισλάδες'', ήταν διώροφο, επίμηκες και ενιαίο. Στεγαζόταν με ξύλινη κεραμοσκεπή στέγη. Στον μέσο της βόρειας όψης του εντοιχίστηκε το περίφημο μαρμάρινο αναγεννησιακό θύρωμα ενός παρεκκλησίου του καθολικού της ενετικής μονής του Αγίου Φραγκίσκου. Το θύρωμα αυτό, δώρο του Κρητός Πάπα Αλεξάνδρου Ε' προς τη μονή τη δεύτερη δεκαετία του 15ου αι. αφαιρέθηκε από την αρχική του θέση και τοποθετήθηκε στη νέα όταν άρχισαν να κτίζονται οι τούρκικοι στρατώνες. Αυτό έγινε κατά τη διάρκεια του σεισμού του1856.

Μετά την αυτονομία και την αποχώρηση του τουρκικού στρατού, στους παλαιούς στρατώνες στεγάσθηκε το ''Γυμνάσιον Ηρακλείου'' ενώ αργότερα, το 1921, στεγάστηκε και το δεύτερο γυμνάσιο της πόλης. Στα τέλη της δεκαετίας του 1920, με σχέδια του αρχιτέκτονα Δημήτρη Κυριακού, το τούρκικο κτήριο υφίσταται εκτεταμένες τροποποιήσεις ώστε να λειτουργήσει ως σύγχρονο διοικητήριο. Έτσι το ενιαίο κτίσμα χωρίζεται σε τρία επιμέρους τμήματα, ανάμεσα στα οποία δημιουργούνται ευρείες υπαίθριες διαβάσεις. Τα ξύλινα πατώματα και η ξύλινη στέγη αντικαθίστανται με πλάκες από οπλισμένο σκυρόδεμα και οι όψεις του μορφολογούνται σύμφωνα με τις επιταγές του κλασικισμού.
(Συντάκτης: Χρυσούλα Τζομπανάκη, αρχιτέκτων καιndash; αρχαιολόγος)

καιnbsp;</description><latitude>35.33774</latitude><longitude>25.13604</longitude></property><property><name>Πανάνειο Δημοτικό Σχολείο Ηρακλείου</name><description>Σύμφωνα με τις εντοιχισμένες μαρμάρινες επιγραφές της εισόδου του κτηρίου, ο θεμέλιος λίθος του ασύλου τούδε των νοσούντων τέθηκε στις 28 Μαΐου 1895. Η επανάσταση του 1896 διέκοψε τις εργασίες κατασκευής του, οι οποίες άρχισαν εκ νέου το Νοέμβριο του ίδιου έτους, για να σταματήσουν ξανά το 1897. Μετά τη σύσταση της Κρητικής Πολιτείας οι εργασίες επαναλήφθηκαν το Δεκέμβριο του 1900. Σύντομα το έργο τελείωσε και τα επίσημα εγκαίνια τελέσθηκαν με μεγαλοπρέπεια στις 10-2-1902 στον Ναό του Αγίου Παντελεήμονος που κατασκευάσθηκε στο μεγάλο αίθριο του κτηριακού συγκροτήματος. Τότε, οι ιδρυτές του το παραχώρησαν στον ιερό ναό του Αγίου Μηνά, ενώ ένα χρόνο αργότερα η ενοριακή επιτροπή το μεταβίβασε με συμβολαιογραφική πράξη στον Δήμο Ηρακλείου.

Η θέση όπου κατασκευάστηκε το συγκρότημα επιλέχθηκε, μετά από έρευνα, ως η πλέον υγιεινή εντός της περιμέτρου των τειχών. Το κτήριο είναι λιθόκτιστο και στεγαζόταν με ξύλινη κεραμοσκεπή στέγη. Επειδή το οικόπεδο στο οποίο κτίστηκε είχε έντονη κλίση από δυσμάς προς ανατολάς το δυτικό τμήμα του εμφανίζεται ισόγειο ενώ το ανατολικό είναι διώροφο. Η οργάνωση των χώρων και η μορφολόγηση των όψεων έγινε σύμφωνα με τα νεοκλασικά πρότυπα της εποχής, συνδυασμένα θαυμάσια με τη λιτή και αυστηρή λειτουργικότητα που επέβαλε η χρήση του κτίσματος.

Η αρχιτεκτονική μορφή του είναι ιδιαίτερα ενδιαφέρουσα. Το κεντρικό τμήμα έχει σε κάτοψη μορφή ορθογωνίου παραλληλογράμου, στο κέντρο του οποίου σχηματίζεται μεγάλη αυλή-αίθριο. Στο αίθριο δεσπόζει ο ναός του Αγίου Παντελεήμονα. Οι πτέρυγες του κτίσματος όπου υπήρχαν οι θάλαμοι των ασθενών, διατάσσονταν στην ανατολική και τη δυτική πλευρά του αιθρίου. Η δυτική πλευρά έχει δύο ακόμη τμήματα, που εκτείνονται προς βοράν το ένα και προς νότο το άλλο, πέραν του βασικού παραλληλογράμμου της κάτοψης τα οποία προσδίδουν μεγαλύτερο μήκος στην πλευρά αυτή. Ο διαμήκης άξονας των πτερύγων εκτείνεται από βορρά προς νότο και έτσι όλοι οι θάλαμοι του νοσοκομείου είχαν ανατολικό ή δυτικό προσανατολισμό.

Στην σύνθεση των όψεων κυριαρχούν οι άξονες συμμετρίας. Τα ανοίγματα είναι υψίκορμα. Οι γωνίες του κτηρίου τονίζονται με λαξευμένη εμφανή ισόδομη λιθοδομή ενώ ψευδοπαραστάδες ορίζουν τις όψεις. Η κύρια είσοδος είχε διαμορφωθεί στο κεντρικό τμήμα της δυτικής όψης του συγκροτήματος. Προς αυτήν οδηγούσε στεγασμένη διάβαση, το στέγαστρο της οποίας έφερε πολύ ενδιαφέροντα μορφολογικά στοιχεία από λεπτοδουλεμένο ξύλο.
(Συντάκτης: Χρυσούλα Τζομπανάκη, αρχιτέκτων-αρχαιολόγος)


καιnbsp;</description><latitude>35.33437</latitude><longitude>25.12848</longitude></property><property><name>Μέγαρο Λιοπυράκη</name><description>Η κατασκευή των μεγάρων αυτών, τα οποία συνέθεσαν ένα γοητευτικό αρχιτεκτονικό σύνολο, προσέδωσε στον δρόμο μια νέα, ευρωπαϊκής υφής, μορφή. Τα εν σειρά κατασκευασμένα μέγαρα έγιναν η αιτία να ονομαστεί σκωπτικά η ενετική Ruga Maistra, που ήταν γνωστή κατά την τουρκοκρατία με την ονομασία Βεζίρ Τσαρσί, καιlaquo;Λεωφόρος της Απάτηςκαιraquo; ή της καιlaquo;Πλάνηςκαιraquo;, επειδή έδινε εσφαλμένη εντύπωση στον επισκέπτη για την μορφή της πόλης πίσω από αυτή.

Το κτήριο το οποίο σήμερα έχει διαιρεθεί σε δύο ανεξάρτητες ιδιοκτησίες είναι γωνιακό, τριώροφο, με ενδιάμεσα τρία διώροφα τμήματα. Τα τριώροφα τμήματα καλύπτονται με ξύλινη κεραμοσκεπή στέγη ενώ τα διώροφα με δώμα. Στη γωνία, ευρεία και με ιδιαίτερη προσοχή μορφολογημένη απότμηση, δεσπόζει στο κτίσμα. Στο ισόγειο στεγάζονταν καταστήματα και στους υπερκείμενους ορόφους κατοικία. Πολύ ενδιαφέρουσα είναι η δόμηση του κτίσματος που αποτελεί χαρακτηριστική κατασκευαστική επιλογή των αρχών του 20ου αι. Τα κατακόρυφα φέροντα στοιχεία είναι τοιχοποιίες, ενώ τα οριζόντια είναι μεταλλικές δοκοί διατομής διπλού Τ, που γεφυρώνονται μεταξύ τους με κτιστούς χαμηλωμένους θολίσκους.

Το οικοδόμημα χαρακτηρίζεται από τις ιδιαίτερες σημαντικές αρχιτεκτονικές λύσεις που επελέγησαν κατά τον σχεδιασμό του. Η κυρίαρχη ρυθμολογική διακόσμηση αναπτύσσεται στον πρώτο όροφο ενώ το ισόγειο αποκτά τη στιβαρότητα βάσης-βάθρου. Ο δεύτερος όροφος διαμορφώνεται ως καιlaquo;αττικόνκαιraquo;, έχει δηλαδή μειωμένο ύψος και απλούστερα μορφολογικά στοιχεία από τον πρώτο όροφο, όπου αναπτύσσεται η ζώνη του ρυθμού. Ο δεύτερος όροφος δεν αναπτύσσεται ενιαίος αλλά διακόπτεται σε τρία σημεία. Τα δωμάτια που παρεμβάλλονται έχουν ως αποτέλεσμα να προκύπτουν πολύ ενδιαφέρουσες κατασκευαστικές και μορφολογικές λύσεις.
(Συντάκτης: Χρυσούλα Τζομπανάκη, αρχιτέκτων καιndash; αρχαιολόγος)
καιnbsp;</description><latitude>35.34139</latitude><longitude>25.13441</longitude></property><property><name>Κτίριο Κληρονόμων Στέφανου Μηλιαρά</name><description>Για την μορφολόγηση του κτιρίου έχουν χρησιμοποιηθεί στοιχεία του 'ρομαντικού νεοκλασσικισμού', άριστα προσαρμοσμένα, με μορφολογικά πρότυπα της βαλκανικής αρχιτεκτονικής.

Από τέλος του 19ου αι. στέγασε την τούρκικη υπηρεσία των 'Εφκαφίων'. Μετά την αποχώρηση των Τούρκων το κτίριο περιήλθε στην υπηρεσία 'Ανταλλάξιμων' και πουλήθηκε σε ιδιώτες. Έκτοτε χρησιμοποιήθηκε για να στεγάσει διάφορες χρήσεις (ιδιωτικό σχολείο, καταστήματα, φροντιστήρια κ.τ.λ.).

καιnbsp;</description><latitude>35.33689</latitude><longitude>25.13425</longitude></property><property><name>Μέγαρο Φυτάκη</name><description>Αποτελείται από ισόγειο και τέσσερις ορόφους. Η φέρουσα κατασκευή του κτιρίου είναι από οπλισμένο σκυρόδεμα. Τα νεοκλασικίζοντα εξωτερικά μορφολογικά στοιχεία (αρχιτεκτονικές προεξοχές, γείσα, πεσσοί, κιγκλιδώματα εισόδων και εξωστών) και η σχέση των ανοιγμάτων στις όψεις συνθέτουν ένα μοναδικό στην πόλη του Ηρακλείου αρχιτεκτόνημα. 

Μοναδικές στις λεπτομέρειές του είναι οι ξύλινες εξώπορτες των καταστημάτων στο ισόγειο οι οποίες είναι διακοσμημένες με ψευδοπαραστάσεις με ραβδώσεις και χειροποίητα σκαλίσματα. Στο εσωτερικό του κτηρίου υπάρχουν δύο μεγάλοι φωταγωγοί. Οι περισσότεροι εσωτερικοί μη φέροντες τοίχοι έχουν κατεδαφισθεί, όμως η στατική του επάρκεια είναι σε πολύ καλή κατάσταση. 'Ολα τα παραπάνω στοιχεία συνθέτουν την έννοια του έργου τέχνης και του ιστορικού διατηρητέου μνημείου
(Συντάκτης: Γεώργιος Μιχαλάκης, ιδιοκτήτης Μεγάρου Φυτάκη)

καιnbsp;</description><latitude>35.34096</latitude><longitude>25.13751</longitude></property><property><name>Κονάκι του Ρασίχ Μπέη Ασπράκη</name><description>Στις συμβάσεις αγοραπωλησίας το ακίνητο περιγράφεται ως καιquot;ανταλλάξιμοκαιquot;, αποτελούμενο από πέντε ισόγεια δωμάτια, πέντε ανώγεια, ελαιαποθήκη, τρεις αποθήκας, τέσσερας αυλάς, τρεις εξόδους, κήπον λιθόκτιστον, υδαταποθήκη, φρέαρ, συνολικής εκτάσεως 1.456 τ.μ.

Το κτήριο αποτελεί αξιόλογο δείγμα της βαλκανικής αρχιτεκτονικής στην κατασκευή του οποίου έγινε χρήση μορφολογικών στοιχείων του νεοκλασικισμού. Η διάταξη των επί μέρους όγκων του είναι πολύπλοκη και γίνεται γύρω από υπαίθριες και ημιυπαίθριες αυλές που ήταν επιστρωμένες με βοτσαλωτά δάπεδα. Το ισόγειο όπως και τμήματα του ορόφου είναι κατασκευασμένα με λιθοδομή, ενώ το υπόλοιπο κτίσμα είναι ξυλόπηκτο.

Το ξύλο γίνεται το κυρίαρχο δομικό και μορφολογικό στοιχείο του οικοδομήματος. Εξαιρετικά σημαντικές είναι οι διάφορες ξυλοκατασκευές στο εσωτερικό όπως ταβάνια, μουσάντρες και διαχωριστικά πετάσματα, τα οποία αποτελούν εξαιρετικά δείγματα της αρχιτεκτονικής αντίληψης που χαρακτηρίζει αυτή την ομάδα κτισμάτων. Ιδιαίτερο ενδιαφέρον παρουσιάζει ο ζωγραφικός διάκοσμος των κυρίων εσωτερικών χώρων, με τη θεματική του ποικιλία και τα ζωντανά χρώματα.
(Συντάκτης: Χρυσούλα Τζομπανάκη, αρχιτέκτων-αρχαιολόγος)

καιnbsp;</description><latitude>35.34205</latitude><longitude>25.13173</longitude></property><property><name>Υδραγωγείο Μεγάλη Βρύση στο Κράσι</name><description>Το υδραγωγείο κτίστηκε το 1890 όπως μαρτυρεί εντοιχισμένη επιγραφή. Πρόκειται για μεγάλων διαστάσεων λιθόδμητη ορθογώνια κατασκευή η οποία αποτελείται από μία δεξαμενή με τρία τοξωτά ανοίγματα στην βορεινή πλευρά της. Τα δύο από τα ανοίγματα αυτά χρησίμευαν για το πότισμα των ζώων και για τον λόγο αυτό υπάρχουν και οι αντίστοιχες λίθινες γούρνες. 

Μπροστά από τη δεξαμενή και μετά τον ασφαλτοστρωμένο δρόμο υπάρχει μικρή πλατεία όπου υπάρχει ένας υπεραιωνόβιος πλάτανος που την σκιάζει. Την πλατεία αυτή μπροστά από το υδραγωγείο στο Κράσι είχαν επισκεφτεί πολλά καλοκαίρια ο Νίκος Καζαντζάκης με την οικογένεια Αλεξίου, ο Μάρκος Αυγέρης, ο Κώστας Βάρναλης, και άλλοι άνθρωποι των γραμμάτων.
(Συντάκτης: Χρυσούλα Τζομπανάκη, αρχιτέκτων-αρχαιολόγος)

καιnbsp;</description><latitude>35.2369</latitude><longitude>25.4675</longitude></property><property><name>Η Φορτέτζα του Ρεθύμνου</name><description>Μετά από πολλές τροποποιήσεις τα έργα στο φρούριο ολοκληρώθηκαν το 1590.καιnbsp;Ο γενικός σχεδιασμός του φρουρίου έγινε με βάση τις αμυντικές λύσεις που είχαν ήδη υπαγορευθεί από την χρήση της πυρίτιδας: η κάτοψη δηλαδή έγινε πολυγωνική με προμαχώνες και τα ίδια τα τείχη πλατιά και με κλίση. Στην πραγματικότητα, λόγω της μορφολογίας του εδάφους, μπόρεσαν να κατασκευασθούν μόνο τρεις προμαχώνες στα νότια και τα ανατολικά, ενώ στα βόρεια σχηματίστηκαν τρεις αιχμές.

Γενικά ο σχεδιασμός του περιβόλου του φρουρίου δεν ήταν ο καλύτερος δυνατός με αποτέλεσμα να είναι περιορισμένη η αμυντική του ικανότητα. Η μη κανονικότητά του λόγω του βραχώδους εδάφους, η έλλειψη τάφρου, η περιορισμένη ελεύθερη έκταση γύρω απ΄ αυτό λόγω της άρνησης των κατοίκων να κατεδαφίσουν τα σπίτια τους ήταν μερικοί βασικοί παράγοντες που αποδυνάμωναν την αμυντική αποτελεσματικότητά του.
Αντίθετα, η πολεοδομική οργάνωση του εσωτερικού χώρου, με την απομάκρυνση των δημόσιων κτιρίων από τα τείχη, την τοποθέτηση των πυριτιδαποθηκών στην ακίνδυνη βόρεια πλευρά και τη διαμόρφωση πλατείας στο κέντρο, ήταν μάλλον ορθά μελετημένη.καιnbsp;Τα βασικότερα κτίρια που περιλαμβάνονται στο εσωτερικό του φρουρίου είναι: η αποθήκη του πυροβολικού, όπου φυλασσόταν τα κανόνια και ο οπλισμός, η κατοικία των Συμβούλων όπου διέμενε ο ένας από τους δύο βενετούς Συμβούλους της πόλης, η κατοικία του Ρέκτορα, ένα πολυτελές και μεγαλόπρεπο κτήριο στην κεντρική πλατεία του φρουρίου, όπου διέμενε ο ρέκτορας. 

Στα δυτικά της κεντρικής πλατείας της Φορτέτζας, απέναντι από τον κεθεδρικό ναό κατασκευάστηκε το κτιριακό συγκρότημα της κατοικίας του Ρέκτορα, τμήμα του οποίου διατηρείται ως τις μέρες μας. Το κτίριο που θεμελιώθηκε το 1575 και η κατασκευή του ολοκληρώθηκε το 1582 εγκαινίασε με την παραμονή του ο ρέκτορας Anzolo Barocci, ο οποίος εξακολούθησε να κάνει μετατροπές ως το 1584, μια και το θεωρούσε ιδιαίτερα ψηλό κι εκτεθειμένο στο ύψωμα του Αγίου Αθανασίου, στα δυτικά της πόλης. Η επιβλητικότητα και η πολυτέλειά του μαρτυρούνται στα έγγραφα της εποχής όπου αναφέρεται ότι είχε 49 πόρτες, 81 παράθυρα, δύο σκάλες κι εξώστες.
Δυστυχώς όμως τίποτα δε σώζεται σήμερα από το συγκρότημα αυτό εκτός από τμήμα των φυλακών που ο Barocci κατασκεύσε στα ανατολικά της κύριας κατοικίας, και ο καθεδρικός ναός, που βρίσκονταν απέναντι από το επιβλητικό συγκρότημα της κατοικίας του ρέκτορα και ήταν αφιερωμένο στον Άγιο Νικόλαο. Στα ερείπια του καθεδρικού ναού του San Nicolo, χτίστηκε στα χρόνια της Τουρκοκρατίας το τέμενος του Sultan Ibrahim. Ο τεράστιος ημισφαιρικός τρούλος, η κόγχη του μιχράμπ στο κέντρο της ΝΑ πλευράς και ο μιναρές που υψώθηκε δίπλα στην είσοδο αποτέλεσαν τα στοιχεία που προσδιόριζαν το νέο, μουσουλμανικό, χαρακτήρα του κτιρίου.</description><latitude>35.37190</latitude><longitude>24.47233</longitude></property><property><name>Το Φρούριο Μονοπάρι</name><description>Μετά τη Δ΄ Σταυροφορία η Kρήτη πέρασε στα χέρια του Βονιφάτιου του Μομφερρατικού που αργότερα την πούλησε τους Βενετούς. Το 1206 όμως ο Γενουάτης πειρατής Ερρίκος Πεσκατόρε κατέλαβε το νησί, το οχύρωσε και η Βενετία κατόρθωσε να το πάρει πίσω το 1210.καιnbsp;Ένα από τα φρούρια που έχτισε ο Pescatore ήταν και το Μονοπάρι (Bonripario) λείψανα του οποίου μπορεί να δει κανείς στην κορυφή του απόκρημνου λόφου Κάστελλος, κοντά στο χωριό Άνω Βαλσαμόνερο. Η θέση, από μόνη της οχυρή, επέβαλε την ανέγερση τείχους μόνο στη βόρεια πλευρά του λόφου που ήταν και η μοναδική που έδινε τη δυνατότητα πρόσβασης. Παρά το ότι το φρούριο δεν έχει αναστηλωθεί μπορεί να δει κανείς δύο σειρές τείχη στη βόρεια πλευρά με τρεις πύργους προστασίας της εισόδου του καθώς και τα απομεινάρια 3 κτηρίων, δύο από τα οποία θα πρέπει να ήταν αποθήκες, μιας στέρνας και ενός πηγαδιού.
καιnbsp;</description><latitude>35.28930</latitude><longitude>24.43196</longitude></property><property><name>Λότζια (Loggia)</name><description>Οικοδομήθηκε τον 16 αιώνα με σχέδια του διάσημου βενετού αρχιτέκτονα Michel Snamicheli. Το κτήριο που διατηρείται σε πάρα πολύ καλή κατάσταση, είναι τετραγωνικής κάτοψης και έχει αψιδωτές τις τρεις πλευρές του (εκτός της δυτικής). Είναι χτισμένο κατά το ισοδομικό σύστημα και εντυπωσιάζουν τα φουρούσια του γείσου. Στην αρχική του μορφή το κτήριο παρέμενε ανοικτό και είχε τετράριχτη στέγη.καιnbsp;</description><latitude>35.36996</latitude><longitude>24.47501</longitude></property><property><name>Κρήνη Rimondi</name><description>Αποτελείται από τρεις γούρνες στις οποίες τρέχει νερό από τρεις κρουνούς σε σχήμα λεοντοκεφαλής. Πάνω στις γούρνες καιlaquo;πατούνκαιraquo; τρεις ραβδωτοί κιονίσκοι που επιστέφονται από κορινθιακά κιονόκρανα. Πάνω απ΄ αυτά αναπτύσσεται θριγκός στη μεσαία ζώνη του οποίου, ακριβώς πάνω από τους κιονίσκους, αναπτύσσονται τέσσερα φουρούσια σε σχήμα φύλλων άκανθας. 
Στην ίδια ζώνη διαβάζονται οι λέξεις : LIBERALITATIS και FONTES.καιnbsp;</description><latitude>35.37005</latitude><longitude>24.47453</longitude></property><property><name>Άγιος Φραγκίσκος</name><description>Ο Άγιος Φραγκίσκος ήταν η εκκλησία μοναστηριού Φραγκισκανών Μοναχών. Εκτός από το ναό σώζονται και δύο παρεκκλήσια ακριβώς ανατολικά του. Εντυπωσιακό είναι το θύρωμα της εισόδου με κιονόκρανα σύνθετου ρυθμού.καιnbsp;</description><latitude>35.36890</latitude><longitude>24.47376</longitude></property><property><name>Τζαμί Νερατζές</name><description>Οι Τούρκοι το μετέτρεψαν το 1657 σε τζαμί, το τζαμί Γαζή Χουσεϊν ή Νερατζέ, και το 1890 πρόσθεσαν μεγάλο μιναρέ με δύο εξώστες κατασκευασμένο με τις περίφημες πέτρες από το χωριό Αλφά. Το παρεκκλήσι της Παναγίας στα δυτικά της που ήταν αφιερωμένο στο Σώμα του Χριστού μετατράπηκε και αυτό σε ιεροσπουδαστήριο. Τα πιο εντυπωσιακά στοιχεία του κτηρίου αυτού είναι το θύρωμα και οι τρεις τρούλοι του.καιnbsp;</description><latitude>35.36939</latitude><longitude>24.47379</longitude></property><property><name>Κρήνη στο Ρουσσοσπίτι</name><description>Ο Gerola τη χαρακτηρίζει καιquot;χαριτωμένηκαιquot; και δεν έχει άδικο αν την παρατηρήσει κανείς προσεκτικά. Αποτελείται από ημικυκλική κόγχη εκατέρωθεν της οποίας αναπτύσσονται ζεύγη κιονίσκων που υποβαστάζουν το επιστύλιο. Ο κρουνός έχει μορφή λεοντοκεφαλής.καιnbsp;</description><latitude>35.33570</latitude><longitude>24.49621</longitude></property><property><name>Έπαυλη Βαρωνίδας φον Σβαρτς</name><description>Κτισμένο στον τύπο της βίλας, το κτίριο διακρίνεται για την κομψότητα, την ισορροπία των όγκων του και την λιτότητα των μορφών του. Ιδιαίτερο ενδιαφέρον παρουσιάζουν η διαμόρφωση της κύριας εισόδου, που ανοίγεται στην αυλή, με την μαρμάρινη σκάλα και το προστώο, καθώς και ο εσωτερικός διάκοσμος του κτίσματος.
Κτίστηκε γύρω στο 1860. Από το 1865 υπήρξε το επίκεντρο κάθε κοινωνικής και φιλανθρωπικής κίνησης στην Κρήτη, στα τελευταία χρόνια της Τουρκοκρατίας και εκείνα της Αρμοστίας στο νησί. Έχει κηρυχθεί διατηρητέο μνημείο.</description><latitude>35.51822</latitude><longitude>24.03959</longitude></property><property><name>Κτίριο Περιφερειακής Ενότητας Χανίων (τ.Νομαρχιακό Μέγαρο)</name><description>Έχει οργανωθεί με αυστηρούς άξονες συμμετρίας που διακρίνονται τόσο στις κατόψεις του όσο και στην μορφολογία των όψεων. Το κτίριο απαρτίζεται από πτέρυγες οι οποίες, σε σύνθεση ελεύθερου ορθογωνίου, δημιουργούν εσωτερικό αίθριο και συγχρόνως ελεύθερες διελεύσεις προς άνω, οι οποίες διανοίγονται στην πρόσοψη του κτιρίου.
Άρχισε να κτίζεται στο τέλος του 19ου αιώνα ως Τουρκικό Στρατιωτικό Νοσοκομείο. Το 1900 αποπερατώθηκε ο πρώτος όροφος και αφού εγκαταστάθηκαν οι δικαστικές αρχές εξωραΐζεται με μαρμαροστρώσεις και διαμόρφωση του περιβάλλοντα χώρου. Το 1936 μετά από πυρκαγιά αναστηλώνεται και προστίθεται ο 3ος όροφος του κεντρικού κτιρίου. Έχει χαρακτηριστεί ως διατηρητέο Μνημείο.
Έχουν γίνει εργασίες επισκευής και συντήρησης το 1984, διαμόρφωση περιβάλλοντος χώρου το 1988 και το 1990 έργα συντήρησης και αποκατάστασης.</description><latitude>35.50943</latitude><longitude>24.03055</longitude></property><property><name>Οικία Ελευθερίου Βενιζέλου</name><description>Τότε καταργήθηκε το εξωτερικό μεσημβρινό κλιμακοστάσιο που υπήρχε παλιότερα και στη θέση του κατασκευάστηκε ανοικτός εξώστης στον όροφο και προστατευμένη είσοδος στο ισόγειο.
Οι χώροι υποδοχής συγκεντρώθηκαν στο ισόγειο και προστέθηκε μεγάλος ανοικτός εξώστης στην κύρια όψη. Χαρακτηριστικό στοιχείο του σπιτιού απετέλεσε ο περιβάλλον χώρος του. Ο κήπος εμπρός από το κτίριο ήταν αντικείμενο ιδιαίτερης φροντίδας του ίδιου του Ε. Βενιζέλου.
Το κτίριο χαρακτηρίστηκε ως Έργο Τέχνης και ως Ιστορικό Διατηρητέο Μνημείο. Είναι ιδιοκτησία της οικογένειας Βενιζέλου.</description><latitude>35.518533</latitude><longitude>24.038547</longitude></property><property><name>Κρήνη Μοροζίνι</name><description>Ο Χάνδακας, το σημερινό Ηράκλειο είχε πάντοτε πρόβλημα λειψυδρίας. Ως τον 17ο αι. η πόλη υδρευόταν από πηγάδια με υφάλμυρο νερό, μικρές κρήνες και υδατοδεξαμενές που συγκέντρωναν τα νερά της βροχής. Το 1639 γνωρίζουμε ότι υπήρχαν 1270 πηγάδια και 273 δεξαμενές. Η διοχέτευση πηγαίου νερού στην κρήνη που σώζεται στη σημερινή πλατεία Κορνάρου από τον capitan generale Gian-Matteo Bembo το 1552 δεν έλυσε το πρόβλημα.
Ο γενικός προβλεπτής Φραγκίσκος Μοροζίνι σχεδίασε και υλοποίησε, με τη συνδρομή των μηχανικών Zorzi Corner, Raffaello Monnani και Francesco Basilicata, το μεγαλεπίβολο έργο της υδροδότησης, με την κατασκευή ενός υδραγωγείου μήκους 15 περίπου χιλιομέτρων, το οποίο μετέφερε τα νερά διαφόρων πηγών από τις βόρειες πλαγιές του Γιούχτα. Το έργο διήρκεσε 14 μόλις μήνες και εγκαινιάστηκε την ημέρα της εορτής του πολιούχου Αγίου Μάρκου, στις 25 Απριλίου του 1628. Το υδραγωγείο, που στο εσωτερικό της πόλης διερχόταν από μια τρίλοβη γέφυρα, στη σημερινή πλατεία καιquot;Τρεις Καμάρεςκαιquot;, τροφοδοτούσε την Κρήνη που διατηρεί ως τις μέρες μας το όνομα του προβλεπτή Morosini στην Piazza delle Biade, σημερινή πλατεία Ελευθερίου Βενιζέλου ή επί το λαϊκότερο καιquot;Λιοντάριακαιquot;. 

Η κρήνη έχει μια πολύλοβη δεξαμενή κοσμημένη με ανάγλυφες παραστάσεις από το θαλάσσιο βασίλειο (τρίτωνες, δελφίνια, μυθολογικά τέρατα, θαλάσσιους δαίμονες) καθώς και οικόσημα. Το νερό έτρεχε από το στόμα τεσσάρων αξονικά τοποθετημένων λεόντων, που στηρίζονταν σε βάθρο στο κέντρο της κρήνης και υποβάσταζαν μαρμάρινη λεκάνη. Την αρχική κατασκευή επέστεφε μαρμάρινο άγαλμα του Ποσειδώνα σε κλίμακα μεγαλύτερη της φυσικής, γι' αυτό και το μνημείο συχνά αποκαλούνταν Κρήνη του Γίγαντα ή Τζιγάντε. Αν και σήμερα δε βρίσκεται σε λειτουργία, διατηρείται σε σχετικά καλή κατάσταση, με εξαίρεση το άγαλμα του Ποσειδώνα που καταστράφηκε, είτε από σεισμό, είτε από ανθρώπινο χέρι κατά τη διάρκεια της οθωμανικής κατοχής της πόλης.
(Συντάκτης: βασιλική Συθιακάκη, αρχαιολόγος)</description><latitude>35.339221</latitude><longitude>25.133189</longitude></property><property><name>Ενετικό Φρούριο Κούλες</name><description>Στις αρχές του 16ου αι., μέσα στα πλαίσια του γενικότερου επανασχεδιασμού των οχυρώσεων της πόλης, το παλαιό φρούριο κατεδαφίστηκε και στη θέση του κατασκευάστηκε το φρούριο που σώζεται μέχρι σήμερα στο διάστημα από το 1523 (χρονολογία που αναφέρεται σε επιγραφή πάνω από τη βορεινή πύλη) ως το 1540. Οι ογκώδεις δόμοι του μεταφέρθηκαν από τα Φρασκιά και την Ντία. To φρούριο είναι διώροφο και στην τελική του μορφή κάλυπτε επιφάνεια περίπου 3.600 τ.μ. 

Το ισόγειο χωρίζεται με τοίχους μεγάλου πάχους σε 26 διαμερίσματα που χρησίμευαν ως αποθήκες τροφίμων και πολεμοφοδίων, αλλά και ως κελλιά φυλακής, στα οποία βασανίστηκαν πολλοί Κρήτες επαναστάτες. Στον όροφο είχαν διαμορφωθεί καταλύματα για τον καστελλάνο και τους αξιωματικούς της φρουράς. Υπήρχαν ένας φούρνος, ένας μύλος και μια μικρή εκκλησία. Στις τρεις πλευρές που έβλεπαν προς τη θάλασσα ανοίγονταν θυρίδες για τα πυροβόλα που προστάτευαν το λιμάνι. Στα 1630 υπήρχαν 18 πυροβόλα στο ισόγειο και 25 στον όροφο. Μια κεκλιμένη δίοδος που χρησίμευε στη μεταφορά των πολυβόλων οδηγούσε ως το δώμα. Στη ΒΑ, Δ και Ν πλευρά εξωτερικά ήταν εντοιχισμένες μαρμάρινες ανάγλυφες παραστάσεις του φτερωτού λέοντα της Βενετίας που σήμερα σώζονται ακρωτηριασμένες. Οι επάλξεις του φρουρίου έχουν αναστηλωθεί.
(Συντάκτης: Βασιλική Συθιακάκη, αρχαιολόγος)</description><latitude>35.34457</latitude><longitude>25.13687</longitude></property><property><name>Ενετικά Τείχη Ηρακλείου</name><description>Το Ηράκλειο ήδη από τα χρόνια της Α' Βυζαντινής Περιόδου (330-840 μ.Χ.) διέθετε οχυρώσεις οι οποίες συμπληρώθηκαν τόσο από τους Άραβες κατακτητές (840-961 μ.Χ.) και τους Βυζαντινούς (961-1204 μ.Χ.) όσο και από τους Βενετούς μετά το 1211 μ.Χ. Η διαφαινόμενη όμως απειλή των Τούρκων υποχρέωσε τη Βενετία να οχυρώσει με τον πλέον σύγχρονο για την εποχή τρόπο την πρωτεύουσα του Regno di Candia. Η μορφή των οχυρωματικών έργων που βλέπουμε σήμερα έχει βασιστεί σε σχέδια του αρχιμηχανικού M. Sanmicheli και κατασκευάστηκαν την περίοδο 1462-1560 περίπου. Το κυρίως τείχος είχε μήκος τρία χιλιόμετρα και διέθετε τέσσερις πύλες και επτά προμαχώνες που περιβάλλονται από μεγάλη τάφρο και στην εξωτερική της πλευρά διέθετε επιπρομαχώνες οι οποίοι δε σώζονται σήμερα. Τα οχυρωματικά έργα του Ηρακλείου θεωρούνται τόσο σε ότι αφορά το μέγεθος τους αλλά και την αισθητική και την λειτουργική τους τελειότητα, από τα σημαντικότερα της ανατολικής Μεσογείου.</description><latitude>35.3384</latitude><longitude>25.1351</longitude></property><property><name>Ενετικά Νεώρια Ηρακλείου</name><description>καιnbsp;Για την προστασία και τη στέγαση των διάφορων δραστηριοτήτων που σχετίζονται με τη λειτουργία του βενετσιάνικου λιμανιού οι Ενετοί κατασκεύασαν μια σειρά από Ταρσανάδες (νεώρια) στη νότια και ανατολική χερσαία ζώνη του λιμανιού. Το μέγεθος τους είναι εντυπωσιακό και χρησίμευε τόσο για την επισκευή όσο και την ναυπήγηση γαλέρων.</description><latitude>35.34179</latitude><longitude>25.14022</longitude></property><property><name>Κρήνες του Ηρακλείου</name><description>καιnbsp;Κρήνη Πριούλι
Οι Οθωμανοί κατά το διάστημα της πολιορκίας του Χάνδακα είχαν κόψει τον αγωγό της κρήνης Μοροζίνι και η πόλη βασανιζόταν από έλλειψη νερού. Τότε ο Γενικός Προβλεπτής Αντόνιο Πριούλι βρήκε φλέβα νερού μέσα στην τάφρο, έξω από τον προμαχώνα Βηθλεέμ στη νότια πλευρά του χερσαίου τμήματος των ενετικών τειχών, το οποίο διοχέτευσε απέναντι από τη θαλάσσια πύλη Δερματά, όπου κατασκεύασε, γύρω στα 1666, την ομώνυμη κρήνη που σώζεται και σήμερα, πίσω από το Μποδοσάκειο Δημοτικό Σχολείο. 
Η κρήνη είναι επίσης γνωστή με το όνομα Φοντάνα Νουόβα (Fontana nuova), ενώ από την οθωμανική περίοδο, ως κρήνη Δελημάρκου.
Κρήνη Μπέμπο
Η κρήνη Μπέμπο δεσπόζει στη σημερινή πλατεία Κορνάρου, δίπλα σε άλλη μεταγενέστερη οθωμανική φιλανθρωπική κρήνη. Κατασκευάστηκε μεταξύ 1552-1554 από τον καπιτάνο Τζιανματέο Μπέμπο, που πρώτος διοχέτευσε πηγαίο νερό μέσω υδραγωγείου στο Χάνδακα. 
Το 1938 αφαιρέθηκε και η συλλεκτήρια δεξαμενή στην οποία είχε εντοιχιστεί η κρήνη, προκειμένου να διαμορφωθεί η πλατεία.
Κρήνη Σαγκρέντο
H κρήνη κτίστηκε από το Δούκα της Κρήτης Τζιοβάνι Σαγκρέντο, μεταξύ 1602-1604, για να εξυπηρετεί τις ανάγκες των ευγενών που συγκεντρώνονταν στη Λότζια. Αρχικά βρισκόταν στη δυτική πλευρά του Αγίου Τίτου προς την οπλαποθήκη (Armeria) πίσω από τη Λότζια. 
Κατά την αναστήλωση της Λότζια το ανάγλυφο της κρήνης, το μοναδικό σωζόμενο τμήμα, εντοιχίστηκε στο βόρειο τοίχο της.
Κρήνη του Ιδομενέα
Κατασκευάστηκε στα τέλη του 17ου αιώνα κατά τη διάρκεια της οθωμανικής κυριαρχίας. 
Σήμερα βρίσκεται πίσω από το νεοκλασικό κτίριο του Ιστορικού Μουσείου Κρήτης. Η κρήνη κοσμείται με δύο κίονες με φυτικής διακόσμησης κιονόκρανα, ενώ στο μέσο αυτών και εντός αψιδωτής κατασκευής βρίσκεται μαρμάρινη πλάκα με ανάγλυφο διάκοσμο και οθωμανική επιγραφή. Από κατάλληλα διαμορφωμένη οπή στο κάτω τμήμα της πλάκας έτρεχε το νερό μέσα σε μαρμάρινη λεκάνη.
Βρύση του Χανιαλή
Αρχικά, η κρήνη κατασκευάστηκε στο σεράι του Χανιαλή, στη σημερινή οδό Ζωγράφου. Σήμερα βρίσκεται εντοιχισμένη δίπλα στην εξωτερική πύλη του Αγίου Γεωργίου, κάτω από το άγαλμα του Ελευθερίου Βενιζέλου. Πρόκειται για μια αψιδωτή κατασκευή, η κορυφή της οποίας κοσμείται με φυτική διακόσμηση. Στο εσωτερικό της είναι τοποθετημένη μια πλάκα, ενώ ο κρουνός βρίσκεται μέσα σε ανάγλυφο διακοσμημένο πλαίσιο. Το νερό συγκεντρώνεται σε μαρμάρινη λεκάνη με παρόμοια ανάγλυφη διακόσμηση.
Βρύση του Γενιτσάρ Αγά
Βρίσκεται στη λεωφόρο Ικάρου, δίπλα στην Επιγραφική Συλλογή. Εντός αψιδωτής κατασκευής, που περιβάλλεται από δύο μεγάλους πεσσούς που διακοσμούνται με ροζέτες, βρίσκεται ανάγλυφος, περίτεχνα διακοσμημένος κρουνός.
Φιλανθρωπική κρήνη πλατείας Κορνάρου
Η φιλανθρωπική κρήνη (σεμπίλι) κτίστηκε το 1776 από τον Χατζή Ιμπραχίμ Αγά, ο οποίος μάλιστα αφιέρωσε σχεδόν όλη του την περιουσία για τη συντήρησή της. Είναι το μοναδικό στο είδος του σεμπίλι που διασώζεται σήμερα. Πρόκειται για ένα κυκλικό θολωτό κτίριο με ημικυκλικά καγκελωτά παράθυρα ολόγυρα. Μπροστά από κάθε παράθυρο υπάρχει μια βρύση με μια πέτρινη λεκάνη όπου παλαιότερα συγκεντρωνόταν το νερό.
Η κρήνη αυτή κινδύνευσε να κατεδαφιστεί, όπως συνέβη δυστυχώς με το Ναό του Σωτήρος, με την προτροπή μάλιστα πολλών Ηρακλειωτών και τοπικών εφημερίδων. Σήμερα λειτουργεί ως καφενείο, συνεχίζοντας μια χρήση που είχε ξεκινήσει από την οθωμανική περίοδο.





καιnbsp;</description><latitude>35.33975</latitude><longitude>25.13244</longitude></property><property><name>Πύλες του Ηρακλείου</name><description>Ανατολικά στη θέση που σήμερα βρίσκεται η κεντρική πλατεία της πόλης, η Πλατεία Ελευθερίας, βρίσκονταν η καιquot;Πύλη του Αγίου Γεωργίουκαιquot;. Στα νότια βρίσκονταν η καιquot;Πύλη του Ιησούκαιquot;. Εκτός από αυτές τις κεντρικές πύλες υπήρχαν ακόμα τρεις πύλες που διευκόλυναν την επικοινωνία της πόλης με την θάλασσα. Η μια δυτικά ήταν η καιquot;Πύλη του Άγιου Ανδρέακαιquot; που πήρε το όνομα της από τον ομώνυμο προμαχώνα που ήταν και το ασθενέστερο σημείο της άμυνας των τειχών και από όπου έγινε η είσοδος των Τούρκων στην πόλη το 1669.καιnbsp;Η δεύτερη στα ανατολικά ονομαζόταν καιquot;Πύλη της Αμμουδιάςκαιquot; γιατί οδηγούσε στην παραλία που βρίσκονταν ανατολικά της πόλης. Η τρίτη στα βόρεια είναι η καιquot;πύλη του Δερματάκαιquot;, δυτικότερα από το Ιστορικό Μουσείο.</description><latitude>35.33708</latitude><longitude>25.12498</longitude></property><property><name>Βασιλική του Αγίου Μάρκου</name><description>καιnbsp;Ο ναός του Αγίου Μάρκου, αφιερωμένος στον προστάτη Άγιο της Βενετίας ήταν ο επίσημος βενετσιάνικος ναός της πόλης της Candia. Η οικοδόμηση του άρχισε το 1239.
Είναι τρίκλιτη ξυλόστεγη Βασιλική με στοά στην δυτική πλευρά όπου ήταν και η είσοδος από την πλατεία της κρήνης Μοροζίνι, και διέθετε εντυπωσιακό κωδωνοστάσιο. Όταν η πόλη καταχτήθηκε από τους Τούρκους, οι τοιχογραφίες του ναού καταστράφηκαν, το κωδωνοστάσιο γκρεμίστηκε ενώ στη θέση του, κτίστηκε μιναρές και ο ναός μετατράπηκε σε τζαμί. Μετά το 1956 ο ναός αποκαταστάθηκε από τις φθορές που είχαν προξενηθεί κατά τα τελευταία χρόνια και χρησίμευσε σαν χώρος πολιτιστικών εκδηλώσεων. Σήμερα στεγάζει την πινακοθήκη του Δήμου Ηρακλείου όπου εκτίθενται έργα σύγχρονων Κρητών καλλιτεχνών και φιλοξενούνται πολιτιστικές εκδηλώσεις.</description><latitude>35.33922</latitude><longitude>25.13364</longitude></property><property><name>Άγιος Τίτος</name><description>καιnbsp;O ναός του Αγίου Τίτου κατασκευάστηκε αρχικά μετά την απελευθέρωση της Κρήτης από το Νικηφόρο Φωκά το 961 μ.Χ. Την βενετσιάνικη περίοδο παρότι μετατράπηκε σε καθολικό ναό, δεν έχασε την βυζαντινή φυσιογνωμία γιατί διατηρήθηκαν τόσο ο διάκοσμος όσο και τα ορθόδοξα κειμήλια και οι βυζαντινές εικόνες. Σημαντικές ζημιές φαίνεται να υφίσταται το 1446 από σεισμό οι οποίες αποκαθίστανται αμέσως. Το 1557 σχεδόν ξανακτίστηκε από τα θεμέλια μετά από την μεγάλη πυρκαγιά του 1554. Κατά την ανοικοδόμηση του 1557 αποκτά τετράγωνο σχήμα Βασιλικής με τρούλο στο κέντρο και κωδωνοστάσιο στην νοτιοδυτική γωνία. Επί Τουρκοκρατίας μετατράπηκε σε τζαμί. Αυτός ο ναός καταστράφηκε ολοσχερώς από το μεγάλο σεισμό του 1856 και ξανακτίστηκε εκ θεμελίων σε σχέδια του πρακτικού αρχιτέκτονα Μούση ο οποίος είχε σχεδιάσει και τον Άγιο Μηνά. Ο ναός συνέχισε να λειτουργεί σαν τζαμί έως και την περίοδο του 1922 περίπου. Το 1925 μετά από επισκευές και μετατροπές που υπέστη λειτούργησε ξανά σαν ορθόδοξη εκκλησία, 700 χρόνια περίπου μετά την κατάληψη της Κρήτης από τους Βενετσιάνους και τους Τούρκους στην συνέχεια. 
Σήμερα ο Άγιος Τίτος με την ομώνυμη πλατεία του είναι ένα από τα ομορφότερα σημεία της πόλης του Ηρακλείου, με τον μεγάλο πλάτανο να δεσπόζει ανάμεσα στα κτίρια της Λότζιας και του ναού.</description><latitude>35.340133</latitude><longitude>25.134538</longitude></property><property><name>Ναός Αγίου Πέτρου</name><description>Στην παραλιακή λεωφόρο του Ηρακλείου ανατολικά από το Ιστορικό Μουσείο, ανάμεσα σε ερείπια βυζαντινών κτιρίων, βρίσκεται ο ναός του Αγίου Πέτρου. Κατασκευάστηκε από τους Βενετούς και ήταν μονή Δομινικανών. Όπως όλες σχεδόν οι εκκλησίες της πόλης, μετά το 1669, μετατράπηκε από τους Τούρκους σε τζαμί. Πρόκειται για μεγάλη Βασιλική μονόκλιτη η οποία αποκαταστάθηκε πρόσφατα στην αρχική της μορφή.</description><latitude>35.34187</latitude><longitude>25.12650</longitude></property><property><name>Οδός 25ης Αυγούστου</name><description>καιnbsp;Ήδη από τη βενετσιάνικη περίοδο η οδός που ένωνε το λιμάνι με την πλατεία του Αγίου Μάρκου όπου      υπήρχε και το Δουκικό μέγαρο, ήταν ο σημαντικότερος δρόμος της πόλης.
Την 25η Αυγούστου του 1897 ο δρόμος καταστρέφεται ολοσχερώς από τους Τούρκους και η καταστροφή αυτή συνοδεύεται από την σφαγή 500 περίπου Χριστιανών και 17 Άγγλων στρατιωτών. Από τη θλιβερή αυτή επέτειο έχει πάρει το όνομα του ο σημερινός δρόμος. Στις αρχές του 20ου αιώνα μετά την απελευθέρωση της Κρήτης από τους Τούρκους, η Οδός 25ης Αυγούστου, γίνεται ο εμπορικότερος και λαμπρότερος δρόμος του Ηρακλείου. Κατασκευάζονται νέα κτήρια, που φιλοξενούν υπηρεσίες και άλλες σημαντικές λειτουργίες της πόλης, τα οποία προσδίδουν μια μεγαλοπρεπή και εντυπωσιακή εικόνα για τον επισκέπτη που έρχεται από το λιμάνι. Η εικόνα όμως αυτή δεν ανταποκρινόταν στην πραγματικότητα που κρυβόταν πίσω από αυτά τα κτίρια και για αυτό ονομάστηκε από τους κατοίκους του Ηρακλείου καιquot;Οδός Πλάνηςκαιquot;.</description><latitude>35.34118</latitude><longitude>25.13422</longitude></property><property><name>Μητροπολιτικός Ναός Αγίου Μηνά</name><description>καιnbsp;Σε μικρή απόσταση, δυτικά από τον ναό της Αγίας Αικατερίνης υπάρχει ένας μικρός ταπεινός ναός, που ήταν αφιερωμένος στον Άγιο Μηνά, ο οποίος από το 1735 είχε καθιερωθεί ως πολιούχος της πόλης, με εξαιρετικής τέχνης τέμπλο και εικόνες του ζωγράφου Γ. Καστροφύλακα. Το 1862 και μετά από περιόδους επαναστάσεων ενάντια στους Τούρκους, οι Χριστιανοί του Ηρακλείου αποφάσισαν να κατασκευάσουν ένα λαμπρότερο ναό για τον πολιούχο Άγιο τους, σε σχέδια του πρακτικού αρχιτέκτονα Αθανάσιου Μούση, ο οποίος ήλθε για αυτό το λόγο από την Κωνσταντινούπολη.
Οι εργασίες της ανέγερσης του ναού διακόπηκαν κατά την διάρκεια της επανάστασης του 1866-1869 και τελικά ολοκληρώθηκε το 1895. Ο Άγιος Μηνάς είναι ένας από τους επιβλητικότερους ναούς της Κρήτης με εξαίρετο εσωτερικό διάκοσμο και εξωτερική μεγαλοπρέπεια.</description><latitude>35.339424</latitude><longitude>25.134758</longitude></property><property><name>Το Λιμάνι του Ηρακλείου</name><description>Νότια και ανατολικά κτίζονται τα νεώρια, οι ταρσανάδες, όπου οι Ενετοί ναυπηγούν και εξοπλίζουν τα πολεμικά αλλά και εμπορικά πλοία τους.καιnbsp;Η περιτείχιση του λιμανιού από τους Ενετούς δημιουργεί την ανάγκη επικοινωνίας με την πόλη. Δημιουργούνται έτσι δύο πύλες, η πύλη του Mόλου και η πύλη των Nεωρίων, οι οποίες ωστόσο δε διασώζονται σήμερα.</description><latitude>35.3421</latitude><longitude>25.1438</longitude></property><property><name>Τα Νεώρια (Ηράκλειο)</name><description/><latitude>35.34218</latitude><longitude>25.13526</longitude></property><property><name>Αρμερία</name><description>Κτίστηκε από τους Ενετούς, σε διαφορετικές φάσεις, για να συγκεντρώσει, να φυλάξει και να προστατεύσει το μεγαλύτερο μέρος του οπλισμού τους. Από τους Οθωμανούς διατηρήθηκε η ίδια χρήση και παράλληλα χρησιμοποιήθηκε για τη φύλαξη των φόρων που συγκεντρώνονταν από την ετήσια εισφορά του νησιού.</description><latitude>35.339816</latitude><longitude>25.134493</longitude></property><property><name>Ρούγα Μαΐστρα</name><description>Ο δρόμος, που ενώνει το λιμάνι με την κεντρική πλατεία της πόλης, περιστοιχίζεται από τα λαμπρότερα οικοδομήματα της πόλης, τη Λότζια, το παλάτι του Δούκα και του Καπιτάνου. 
Στα τέλη του 19ου αι., στις 25 Αυγούστου 1898, διαδραματίστηκε ένα από τα τραγικότερα γεγονότα στην τοπική ιστορία που έμελλε να αποτελέσει και την αρχή του τέλους της τουρκικής κυριαρχίας στο νησί. Σε αυτό το γεγονός οφείλεται και σημερινή  ονομασία του δρόμου.</description><latitude>35.34123</latitude><longitude>25.13435</longitude></property><property><name>Δουκικό Ανάκτορο</name><description/><latitude>35.33947</latitude><longitude>25.13353</longitude></property><property><name>Πύλη Βολτόνε</name><description/><latitude>35.33402</latitude><longitude>25.12921</longitude></property><property><name>Παλάτι Αρχιστράτηγου</name><description>Το Παλάτι του Στρατιωτικού Διοικητή (Palazzo dell Capitan Generale) βρισκόταν στη θέση του σημερινού πάρκου Θεοτοκόπουλου, βόρεια του Δουκικού Ανακτόρου. 
Ήταν τριώροφο οικοδόμημα μεγάλων διαστάσεων, με πολλά τοξωτά ανοίγματα στο ισόγειο, όπως αποτυπώνεται στους χάρτες της ενετικής περιόδου. Περιελάμβανε ένα παρεκκλήσι και μεγάλη αυλή.</description><latitude>35.340258</latitude><longitude>25.133259</longitude></property></ArchitecturalHeritage>